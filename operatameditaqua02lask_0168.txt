150

deris habet ad obfirmandos nostros animos in certa salutis nostrae á¼¸
in Christo possessione per fidem, quaxn si nobis ipsam corporis et
sanguinis Christi naturalis substantiam per Ministri manus sub
ipso pane ac poculo Coenae porrigi contendamus, cum haec sane
convivas Coenae Dominicae omnes de salute ipsorum, etiamsi illam
statuamus, certos reddere non possit. Id quod Iudae alioqui prodi-
toris et omnium illius similium exemplo manifesto docemur.

In ipso autem convivarum opere accubitus seu consessus eorum
ad mensam Dominicam nobis designat. Primum pacem ac quie-
tem longe optatissimam nostrae, in hac ctiam vita iam, conscien-
tiae in (220) Christo, etiamsi in nobis ipsi aliud nihil neque esse
ullo modo possimus nisi peccatores. Quam equidem nostrae con-
scientiae pacem ac quietem retineri a nobis vult in corde nostro
Christus Dominus adversus Satanae ac mundi insultus omnes, qui-
bus perpetuo obnoxii sumus. In me, inquit, pacem habebitis etc.
Deinde designat nobis etiam gloriam ac dignitatem nostram, quam
in regno Dei olim habituri sumus. Nempe, quod quemadmodum
Christus ,Dominus conviviali nos ad mensam suam in Coena sua ac-
cubitu sub persona suorum Apostolorum dignatus est, ita et in
regno olim Dei aeterno illi demum beatoque convivio ut coelestes
convivae adhibendi simus, ut ad aeternam Divinae gloriae fruitio-
nem una cum Abrahamo Isaaco et Iacobo tandem accumbamus in-
que aeterna deinceps regni Dei foelicitate consideamus.

Acceptio item in manus convivarum panis ac poculi Coenae a
Christo Domino imperata designat, non modo immensam illam Chri-
sti Domini erga nos dilectionem, quam nobis sub panis ac poculi
exhibiti in Coena symbolo declaravit, sed etiam (221) peculiarem
nostri curam, ne tantum beneficium nobis per nostram diffidentiam
imprudentes perire sinamus. Neque enim illi satis erat, et panem et
poculum utcunque exhibuisse, sed voluit, ut utrunque Apostoli ex
illius manibus acciperent atque ut id facerent praecepit. Vult nimi-
rum, ut suum hoc beneficium nostris cordibus ita infigamus atque
(le illo intra nos ita certi simus, ut certi alioqui esse solemus, ea,
quae in nostris ipsi manibus habemus, nostra proculdubio esse atque
ad nos omnino pertinere. Deinde designat in nobis ipsis etiam panis
hacc et poculi Coenae in manus convivarum acceptio fidei nostrae
certitudinem, quod adumbratum nobis Coenae usu nostrae cum Chri-
sto communionis mysterium certo ad nos pertinere credamus, vera
alioqui et non simulata fide, quam ille in nobis mandati huius te-
stimonio de pane et poculo per nos accipiendo requirit. Non quod
fides nostra id per se efficiat, ut servemur, sed quod quisquis donum
hoc nostrae secum communionis aut nolit ullo modo per contemptum

