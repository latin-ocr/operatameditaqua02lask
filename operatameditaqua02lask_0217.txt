199

legitimarum admonitionum ex verbo Dei arceri ab Ecclesia, sed hn-
manarum traditionum transgressiones puniri per tyrannidem Antis
christianam videmus. (343)

3. Explicat Ecclesiastes modum et ordinem instituendae excommu-
nicationis. Nempe excommunicationem non esse positam in Ministro-
rum pariter omnium, nedum in unius, quamlibet magnus habeatur,
arbitrio atque autoritate, sed in unanimi totius Ecclesiae consensu
iuxta verbum Dei, et proinde toti Ecclesiae indicari oportere causas
omnes instituendae cuiuslibet in fratrem quempiam excommunicatio-
nis, eiusque publicum assensum requiri, priusquam instituatur. Ita
Paulus Corinthium illum non aliter Satanae tradit, quam coniuncto
spiritu suo cum ipso coetu Corinthiacae Ecclesiae. Ut autem legiti-
mus Ecclesiae assensus haberi possit, et peccatum ipsum excommuni-
candi fratris cum suis circumstantiis st obstinationem ipsius in con-
temnendis omnibus Ecclesiasticis admonitionibus coram tota Ecclesia
exponit, docetque esse id debiti officiique omnium in Ecclesia, ut, si
quisquam aut in observato apud excommunicandum fratrem admoni-
tionum ordine ac modo, aut in ipso disciplinae progressu aliquid rc·
quireret, id tempori Ministris ac Senioribus Ecclesiae indicaret. Alio-
qui silentium totius Ecclesiae haben-(344)dum esse pro unanimi con-
sensu ipsius. Inde vero etiam docemur, quid de Papisticis excommu-
nicationibus statuendum sit, quae sola Pseudoepiscoporum tyrannide
pro ipsorum tribunalibus instituuntur, et omnium gravissimae esse
censentur, quae odio verae religionis in studiosos doctrinae ac religio-
nis Euangelicae Pharisaico supercilio decernuntur. Nimirum de illis
docet Chr1stus Dominus: Beati eritis, cum vobis maledixerint propter
nomen meum ¹), — et ad illas pertinet Propheticum illud: Maledicam
benedictionibus vestris, quibus et iam maledixi, etc 2).

4. Exponit Eccksiastes, excommunicationis usum non solum non
pugnare cum lege charitatis Christianae, sed gravissime etiam violari
legem charitatis in Ecclesia Christi, si legitimus excommunicationis
usus non observetur. Quemadmodum enim infidelis chirurgi est pu-
tridum ac noxium toti corpori membrum in totius corporis perniciem
fovere velle, quemadmodum item veneficium est, non autern beneficium,
fermentum lue aliqua infectum toti conspersioni immiscere velle, —- ita,
cum nihil sit nocentius obstinato re-(345)bellique ac praefracto pror·
sus contemptu admonitionum ex verbo Dei in Christi Ecclesia, gra-
vissime proculdubio peccant Ministri illius — nedum ut illam ament —
qui infectum lue hac exitiali membrum ipsius aliquod in perniciem
totius corporis alere inter sese fovereque pergant, ac non potius to-

 

¹) Matth. 5. ²) Malae. 2.

