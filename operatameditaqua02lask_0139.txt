121

butio? An vero, propterea quod haec ignoremus, Coenae usus ‘nobis
intermittendus erit? Equidem certo doceri non potest, qua materia aut
forma fuerit poculum illud, quod Christus Dominus in Coena sua pro-
pinabat, neque item primusne ipse, an vero postremus biberit. Multo
minus autem de pane doceri potest, quonam modo fractus sit, cul-
tellone an manibus tantum. Quo item modo in cibum oblatus, col-
lectusne per frusta in discum, ubi iam fractus esset, ut suum quis-
que sibi frustulum sumeret, an vero cultello aut fuscinulae infixus,
aut nudis manibus in manus sigillatim unicuique porrectus. Haec
sane certo doceri omnia non possunt, et tamen non ideo tollimus in
Coena sive poculi propinationem sive panis fractionem distributio-
nem et participationem: quae sane tolli omnia oporteret, si conses⁴
sus sit tollendus propter ignoratam formam ipsius.

At vero Paulus, quemadmodum neque in poculi propinandi, neque
in panis frangendi distribuendique forma a Christo Domi-(154)no
observata ita anxius erat, ut, propterea quod illam non nosset, a Coe-
nae sibi usu abstinendum esse putaret, sed vulgari istorum 'omnium
forma contentus Coenam nihilominus a Corinthiis observari voluit,—
ita et de primi illius Christi cum Apostolis accubitus forma nibil
solicitus satis habuit, receptum vulgo consessum publicum iu Coenae
usu retinuisse. Porro neque Tertullianus, neque Chrysostomus, neque
Augustinus mutati usquam consessus vulgaris in Coenae usu, sive
apud Graecos, sive apud Latinos meminerunt, sed receptum ubique
consessus modum in Coenae Dominicae usu ad sua usque tempora
observatum esse testantur. Et res ipsa loquitur hacc praetexi, non
tam ut forma illa observati a Christo Domino consessus commendetur
ac in Coenae usu revocetur, quam potius, ut peccatum sublati a
Coena consessus publici utcunque excusetur.

Non obstant igitur praedictae obiectiones omnes, quominus illis
posthabitis consessus publicus in Coenae Dominicae actione, dum
fieri potest, observetur. Primum propter Christi et Apostolorum ex-
emplum, quod sane imitari praestat quam abrogare. (155) Deinde
propter plenum summae consolationis mysterium partae iam nobis
pacis et quietis nostrae in Christo per mortem ipsius. Praeterea,
propter typum coelestis nostrae olim gloriae, conviviali hic accubitu
adumbratae. Postremo propter mandatum illud Christi Domini ιι hoc
facite,'' a quo consessus alioqui seu accubitus, dum retineri potest,
excludi omnino non debet.

Sed non ideo tamen Ecclesias eas omnes violatae Divinae institu-
tionis accusamus, ut antea quoque diximus, quae in Coenae Domini-
cae usu consessum adhuc publicum non observant. Aliud est enim
illum sine ulla necessitate sustulisse, aliud ver0, per alios sublatum,

