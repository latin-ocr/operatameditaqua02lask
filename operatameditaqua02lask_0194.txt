176

nicatorum, si resipiscant, in coetum rursus Ecclesiae receptionem,
per publicam poenitentiam et reconciliationem. Et observari haec
omnia oportet inter omnes invicem fratres Ecclesiae sine ulla cuius-
quam exceptione omnine, qui modo se Ecclesiae adiunxit, sive sit in
ministerio, sive non sit in mini-(283)sterio, sive sit summus, sive in-
fimus. Subesse enim Christo Domino: oportet universum corpus ip-
sius, tanquam summo capiti nostro omnium. in doctrinae suae ob-
servatione, etiamsi membra in corpore alia aliis longe sint praestan-
tiora. Neque sane pugnat cum membrorum praestantiorum dignitate,
sed illam ornat potius, si sceptro regio Christi Domini, verbo in-
quam ipsius et eius disciplina regantur.

Haec vero ita praefati de disciplina Ecclesiastica, ad exponendum
iam demum illius in nostris hic Ecclesiis usum veniemus. Et, quo-
niam plura observentur in retinendo inter Ministros disciplinae usu,
quam inter reliquam Ecclesiae plebem, eo quod illi et reliquae Eccle-
siae veluti exemplaria quaedam esse et curam praeterea ac custodiam
retinendae tuendaeque verae in illa religionis habere debent ¹), primum
de usu disciplinae in plebe Ecclesiae, deinde vero de his, quae inter
Ministros ipsos observantur, dicemus. Prius autem privatum. deinde
vero publicum illius usum exponemus. ·

[ΒΕ usu DISCIPL1NAE IN Penne]
De privato disciplinae Ecclesia-(284)stieae
usu in plebe ipsa.

Primum monentur saepenumero in Ecclesia omnes in publicis
concionibus de praecipuis cuiusque singillatim officiis, quae sine of—
fendiculo intermitti non possunt. Etsi enim magna sit officiorum va-
rietas pro aetatis cuiusque vocationumque multarum ratione, sic ut
ad omnia illa praestanda admonitiones iuxta usum disciplinae institui
non possint, cum de eorum neglectu non protinus constare queat, —
sunt tamen quaedam plebis in Ecclesia officia, quae ab omnibus, qui
pro membris Ecclesiae haberi volunt, ita sunt retinenda, uteorum
custodia ad usum disciplinae pertineat omnino, neque ad illorum ne-
gligentiam conniveri ullo modo aut debeat aut possit. Ea vero par-
tim intuentur Deum ipsum in cultu atque obedientia ipsius, partim
Ministros Ecclesiae publicos illorumque ministerium, partim autem
mutuam invicem fratrum in Ecclesia omnium societatem.

Officia plebis totius in Ecclesia et omnium membrorum illius, quae
Deum ipsum in cultu atque obedientia ipsius intuentur, (285) sunt
in iis potissimum posita:

¹> 1 Pet. 5.

