238

perturbari ac falsa ipsius doctrinae falli sinamus. Quodsi nec sic
quidem a suo instituto dimoveri potest doctrinamque suam nihilo-
minus adhuc spargere ac tueri pergit, tum in publica concione coram
tota Ecclesia nomen eius denunciatur per Ministrum summaque doc-
trinae suae exponitur cum eiusr in coetu Ministrorum habita refu-
tatione, moneturque Ecclesia, ut, si cui in Ecclesia doctrina illius
nondum satis refutata esse videatur, is ut, qua parte in illa sorte ad-
huc haeret, dubitationes suas per aliquem e Senioribus, sive verbis
sive scriptO, in Prophetia publica proponi sinat, ut ad illas publice
per Ministros ac Seniores respondeatur, omnesque praetextus defen-
dendae adeoque et excusandae doctrinae illius, quoad eius fieri po-
test. amputentur.

Neque hic moramur cavillos quorundam, qui hac tali hominum
haereticorum denunciatione publica peccari clamant adversus legem
charitatis Christianae. Non est sane huius loci velle persequi, quae
ab istis adferuntur, (543) et fortassis hoc alias commodius fiet. Nunc
satis erit ostendisse, nos huius nostri consilii Christum Dominum
ipsummet, qui summa est alioqui charitas, ducem atque autorem ha-
bere, unaque et Apostolos et antea multo Prophetas quoque ipsius.
Quos dum sequimur, nihil equidem hic moramur, aut humanae ra.-
tionis argutias, aut periculorum metum, quem a nonnullis praetendi
videmus. Christum Dominum ducem hic atque autorem nostri con-
silii habemus, dum productis nominatim PharisaeiS, et cavendum ab
illorum doctrina discipulis suis omnibus esse docet, et vult, ut, ab
eis segregati, illos omittant prorsusque valere sinant ¹). Sic et Iere-
mias publice accusat Hananiam apudv totam Ecclesiam ex Dei ip-
sius mandato interitumque illi denunciat 2). Sic 'et Paulus nominatim
accusat Hymenaeum, Alexandrum et Philetum falsae doctrinae no·-
mine, Timotheumque una cum ipsius Ecclesia admonet, ut ab eorum
doctrina sibi caveat ³). Quid? quod Christus Dominus in eo potissi-
mum fidem boni Pastoris in eius ministerio commendat, si sedulam
ac diligentem cu-(544)ram ovium suarum adversus luporum morsus
habeat 4)'? An vero boc est curam habere ovium, ut ad lupi adventum
conniveamus, canesque, ovium custodes, non, ab invadendis modo lu·
pis, gregi nostro insidiantibus, sed ab ipso etiam latratu, dum eos
ovili imminere vident, arceamus? Chal-itatis est scilicet, lupis par-
cere totius ovilis periculo, ac non potius oves ab illorum arcere in-
sidiis, etiamsi illi a canibus dilacerari debcant, si sui similes esse
pergant. Nos hic pluris sane nobis faciendum esse .putamus exem-
plum ac doctrinam Christi, Prophetarum item atque Apostolorum

¹) Matth. 16. ²) lerem. 28. 3) l Tim. l. 2 Tim. Q. ⁴) loan. 10.

