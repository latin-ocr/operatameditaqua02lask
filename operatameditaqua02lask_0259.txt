241

calamitates non propter aliud, quam propter peccatum obvenire, infi-
nitis scripturae locis ostenditur, Esa. 50, 59, 65. Hierem. ὅ, 9, 18, 19,
1 Cor. 10.

3. Docetur, etsi una sit eausa calamitatum omnium, fines tamen
illarum diversos esse. Impiis enim immitti calamitates, veluti primi-
tias quasdam aeterni ipso-(550)rum cruciatus et aeternae condemna-
tionis, quemadmodum in Sodomae et Gomorrhae exemplo videmus.
Piis vero immitti, veluti remedia quaedam infirmitatis eorum ad sa-
lutem ipsorum, nempe incitamenta nobis necessaria ad nostri in pec-
catis nostris agnitionem, ad fidei nostrae explorationem et aliorum
per nostram tolerantiam confirmationem. Ad nostri in peccatis no-
stris agnitionem calamitates nobis immitti a Domino, docetur mani-
feste Ionae quint0, in exemplo Ninivitarum. Rursum Hierem. 18:
nSi redierit, inquit, ea gens, contra quam loquebar, a malitia sua, iam
et me quoque poenitebit mali, quod ei facere constitueram etcv. Im-
mitti vero nobis calamitates a Domino ad fidei nostrae exploratio-
nem, insigni illo tempestatis excitatae exemplo docemur‚dum, Christo
Domino dormitante, Apostoli metu periculi animum propemodum
desponderent atque Christum Dominum e somno excitarent ¹). Et ad
aliorum per nostram tolerantiam confirmationem calamitates nobis
immitti quandoque docemur a Paulo, dum se ille pro Corinthiorum
suorum (551) consolatione affligi docet, quatenus videlicet Corinthii
eam Pauli in afflictionibus tolerantiam sine magna consolatione se-
cum non poterant reputare ²). Et est insigne exemplum illud caecinati,
Io. 9, in quo Christus Dominus diserte fatetur, caecitatem hominis
illius non fuisse illi immissam propter ullum, aut ipsius, aut paren·
tum eius flagitium, sed propter solam divinae in illa gloriae illustra-
tionem, ut intelligamus, piorum afflictiones omnes non tam equidem
provenire a severitate divini iudicii, peccata nostra punientis — neque
enim, qui credunt, in iudicium veniunt amplius (Io. 5)- quam a
paterna potius benignitate illius ac misericordia, qui nostram in pec-
catis nostris indulgentiam, ad quam per naturae nostrae corruptelam
propendemus, immissa cruce aliqua frenat, ut nos in officio nostro
contineat, periclitaturos alioqui, nisi sic contineremur.

4. Monetur Ecclesia, ut fines eos, propter quos calamitates omnes
a Domino in suos immittuntur, secum diligenter expendat atque ad
se cogitet pertinere, posteaquam se praesenti calamitate a Domino
exerceri ac probari videt. Hicque minister ex-(552)ponit calamitatis
immissae aut impendentis magnitudinem, atque inde sumit occasio-
nem reprehendendi exaggerandique peccata, quibus omnium maxime

¹) Matt. 8. 2) 2 Cor. 1.
' II. 16

