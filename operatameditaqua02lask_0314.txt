Esai. 41 et 55.
Ose. 2.

SUMMA DOCTRINAE CHRISTIANAE
IN ECGLESIA CHRISTI.

IN tradendo doctrinae compendio de vera Dei et Christi Ec-
clesia ante omnia vox ipsa Ecclesiae explicanda est, ut omnes
intelligant, quaenam sit ea Ecclesia, quam nos colligamus et
cuius nos ministros esse profitemur. Deduciturque vox Ecclesiae
ab evocando, quod Deus evocet ex universa horminum toto ter-
rarum orbe multitudine suos quosdam una cum ipsorum semine
in coetum suum peculiarem, qui sit ipsius populus, et cuius
ipse sit Deus vicissim. Nam apud Graecos ἐκκαλέω idem est
quod evoco, unde demum Ecclesiae nomen deductum habemus.

Est igitur Ecclesia coetus eorum qui voce Dei ex universa
toto orbe hominum multitudine in populum illi peculiarem evo-

cantur. (2)
Quia‘ vero nomen hoc Ecclesiae ad se omnes trahere sibi-

que usurpare conantur, durn suum quisque coetum veram Eccle-
siam esse contendit, et hanc interim unam duntaxat esse opor-
teat, — haec sane una vera Dei Ecclesia ab omnibus aliis est
diligenter discernenda, ne ementito Ecclesiae titulo, quem omnes
hodie praetendunt, fallamur.

Sunt igitur quatuor observanda in vera Dei Ecclesia ab aliis
omnibus Ecclesiis dignoscenda.

1. Primum, ut non sane humana ulla, sed ipsius Dei voce
atque autoritate, evocetur et colligatur.

2. Deinde, cum nemo non Deum ipsum autorem doctrinae
suae facere conetur, cavendum erit, ne vocem Dei aliunde, quam
ex eorum duntaxat ore audiamus et quaeramus, per quos illam

