225

ab istis docentur, non equi-(508)dem humanae rationis ac prudentiae
consilia, sed legis Divinae in scripturae testimoniis praescriptum
atque autoritatem requirat, ne non tam legis Divinae, quam humanae
prudentiae Minister potius fuisse in Dei olim iudicio inveniatur.
Nunc vero, non tam sane legem Dei, quam humanae prudentiae con·
silia requiri videmus passim in causa restituendae religionis, et, ne-
glectis legitimis Ecclesiae iudiciis, neglectis item eorum sententiis,
quos per Spiritum sanctum in rectores ac gubernatores Ecclesiae,
quod ad divina attinet, constitutos esse docet Paulus, auspiciis con-
siliisque aulicorum restituitur religio ex Principum arbitriO, cum ni-
hilo plus autoritatis potestatisve sibi a Deo traditae habeant Princi-
pes Satrapaeque illorum omnes in statuendis de religione cultuque
Divino in eius Ecclesia legibus, quam verbi Ministri habent in fo-
rensibus ac politicis legibus in re publica praescribendis, nisi quod,
quemadmodum verbi Ministri sunt quidem et ipsi custodes politicae
Magistratus in Christi Ecclesia gubernationis, ut ne quid in illa con·
tra verbi Divini praescriptum geratur statuatur alatur ac (509) de-
fendatur, sed legitimis hac in parte ex verbo Dei admonitionibus
apud Magistratum quemlibet utantur, qui pro Christiano haberi in-
que corpore Ecclesiae numerari velit, in aliis vero omnibus commen-
dent ac promoveant politicam Magistratus autoritatem apud totam
Ecclesiam, - ita et politicus quisque Magistratus vicissim est quidem
et ipse custos pietatis publicae omnium in Ecclesia Christi, ut intel-
ligat, curam religionis non minus ad se, quam ad ipsos etiam Eccle-
siae pastores ac rectores in verbi ministerio pertinere, sed esse prae-
scriptam sibi interim eius suae custodiae rationem. Nempe ut, ob·
servatis legitimis Ecclesiae ex verbo Dei iudiciis, illis gubernandae
Ecclesiae autoritatem permittat, quod ad Divina conscientiarumque
pacificationem attinet, quos ad id peculiariter ab ipsomet Deo per
Spiritum sanctum suum constitutos esse scriptura ipsa testatur, - ex
ore tamen illorum legem verbi Divini in omnibus summa cura ac
diligentia requirat, pro ratione suae custodiae, quaeeunque illi obser-
vanda esse docent, ne quid et ipsi (510) humanum pro divino Ec-
clesiae obtrudant. Sunt enim et illi homines, qui et falli possunt et
fallere, ut omnia sane illorum probari examinarique oporteat. Sed
si sua illi omnia, observatis legitimis Ecclesiae iudiciis, verbo Dei
consentanea esse et ad Ecclesiae aedificationem pertinere doceant,
officium Magistratus est, ea omnia amplecti et efficere iuxta gladii
sibi concrediti ministerium, ut per omnes suos reverenter, ut aequum
est. ac religiose observentur. Hoc sane est officium cuiusque Magi-
stratus in Christi Ecclesia circa causam religionis. Sed quantum ab
illo nunc discessum sit, facile passim videmus. Quod tamen totum

Π. 15

