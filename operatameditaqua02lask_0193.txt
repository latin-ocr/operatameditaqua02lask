175

Qua in re consistat usus Ecclesiasticae disciplinae.

Pudet referre, quibus in rebus disciplinae usum constitutum esse
in Papae Ecclesia videamus, ubi soli Monachi usum disciplinae inter
sese, in suo quisque et quidem reformato, ut vocant, ordine reti-
nuisse videri volunt. Nec est nostri instituti in his nunc immorari,
sed potius, ut de legitimo Ecclesiasticae disciplinae usu et, qua in re
potissimum consistat, exponamus,

Ex praemissa vero disciplinae Ecclesiasticae diffinitione eiusque ex-
plicatione facile est videre, qua in re potissimum consistat usus legi-
timus ipsius, nempe in faciendis ac rursum recipiendis invicem
iuxta gradus suos inter fratres admonitionibus Christianis, et non
ferendo in Ecclesia contemptu illarum quoquomodo, quemadmo-(231)
dum utrumque id in ipsa diffinitione eiusque explicatione satis iam
aperte expositum habetur. Ι,

Ex praescriptis autem admonitionum gradibus facile etiam apparet,
duplicem usum habendum esse disciplinae Ecclesiasticae in Ecclesia
Christi, nempe privatum et publicum, privatumque publico semper
praemittendum, praeterquam si aut manifesta contemptus indicia iu eo,
qui admonendus esset, conspiciantur, aut flagitium ipsum ita iam ple-
risque innotuit, ut caelari iam amplius non possit, ut multos secum
alioqui totamque forte Ecclesiam in praesens aliquod discrimen adducat.

Publicum vero disciplinae usum adhibendum esse post contemptas
privatas admonitiones, aut si flagitium sit, ut iam dictum est, vel
prorsus publicum, vel notius quam ut caelari amplius possit, vel mul-
tos seeum totamque forte Ecclesiam praesenti periculo involvat.

Ad privatum igitur disciplinae usum pertinere, duos priores illos a
Christo Domino praescriptos admonitionum gradus. Nempe ut frater
a fratre offensus, primum solus solum, deinde adhibito altero plu-(282)
ribusve admonitionis sociis redarguat admonitusque vicissim pareat
admonitioni.

Publicum vero disciplinae usum esse, dum, re aliqua ad Ministros
ac seniores Ecclesiae delata ae fide dignis testimoniis comprobata,
per Ministros primum ac Seniores in coetu ipsorum, deinde vero co-
ram tota Ecclesia instituuntur admonitiones ac reprehensiones, donec
ad excommunicationem perveniatur, — ac rursus dum, qui excommuni-
catus est, per publicam reconciliationem et poenitentiam in coetum
Ecclesiae cooptatur.

In legitimo igitur disciplinae Ecclesia'sticae usu observari oportet,
pro eo ac res incidunt, et privatas et publicas admonitiones, quales
in diffinitione praescribuntur, reprehensiones item publicas, donec
ad excommunicationem perveniatur, et publicam praeterea excommu-

