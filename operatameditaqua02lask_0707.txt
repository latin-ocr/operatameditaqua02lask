685 [A. D. 1553]

mus, ut Regia Maiestas pro sua pietate aequi bonique consulere digne-
tur, quae nos pro nostri erga Christum Dominum, Regem regum omnium,
eiusque Ecclesiam ministerii fide summa cum observantia dicturi sumus.
Ac primurn, quemadmodum gratias egimus Maiestati Regiae, ita et nuuc
denuo agimus, quod vicem nostrarum Ecclesiarum clementer indoleat, quod-
que nobis ad Papismum non relapsis gratuletur. Causas porro negati no-
stris Ecclesiis publici illarum ministerii in Anglia nobiscum adhuc perpen-
deramus, sed non putavimus ac ne nunc quidem putamus, nostrae illas
postulationi iuxta verbum Dei opponi posse aut etiam debere, ab eo
praesertim Rege, qui se non tam mundi iudicium, quam verbi Divini doc-
trinam potius sequi velle profitetur, et de cuius pietate ac singulari studio
propagandae indies magis ac magis verae religionis optima quaeque nobis
semper pollicebamur ac nunc etiam pollicemur. Non putamus autem haec
nobis ita opponenda esse propter causas infra scriptas. Primum, quod va-
rietas ceremoniarum non obstet, quominus omnes verbo Dei siut consen-
taneae, modo ut secundum sontes verbi Divini ad aedificationem Ecclesia-
rum instituantur, semelque institutae, quoties id vel religionis incrementa,
vel Ecclesiarum necessitas, vel etiam utilitas postulant, repurgentur muten-
tur ac corrigantur. Non enim Ecclesiae serviunt ceremoniis in Evangelio
Christi, sed ceremoniae Ecclesiis. Est enim Dominus filius hominis etiam
Sabbati (Lucae 6). Quare non putavimus primam negati nobis ministerii cau-
sam merito nobis opponi posse aut etiam debere, sed cogitabamus Maie-
statem Regiam postulaturam esse, ut nostrae caeremoniae cum Regni eius
ceremoniis conferri possent, et qua parte aliae aliis puriores essent plus-
que aedificationis habere ex verbo Dei iudicarentur, hac parte aliae aliis
cederent, quatenus id cum pace Ecclesiarum fieri posset, aut saltem aliae
alias ad tempus tolerarent. Neque putavimus Regiam Maiestatem iu ea sen·
tentia esse, ut receptas semel ceremonias nunquam amplius repurgari ma-
gis ae magis vellet, propterea quod verbo Dei consentaneae essent. Fit
enim non raro, ut dum initio restituuntur Ecclesiae multa permittantur
etiam iuxta verbum Dei propter Ecclesiae veluti infantiam quandam, quae
tamen postea, iuxta idem ipsum verbum Dei, retinere non licet, id quod
in usu circumcisionis sub Apostolis ipsis factum videmus. Ut enim inepte
quis cibum solidum infantibus obtrudat, ita non minus inepte etiam adul-
tis lac perpetuo pro cibo offerat. Quod vero ad periculum perturbandae
tranquillitatis publicae propter ceremoniarum varietatem attinet, non pu·
tavimus ac nc nunc quidem putamus, Maiestatem Regiam aestimaturam
esse publicam Regni sni tranquillitatem ex ceremoniarum humanarum ob-
servatione, cum huius consilii fontes nusquam in Scripturis reperiantur,
imo vero etiam reprehendantur, idque eo minus putavimus, quod nostra-
rum ceremoniarum diversitatem ad maiorem adhuc cultus divini repurga-
tionem non leviter conducere existimemus, id quod in Regno alioqui An-
gliae per nostras Ecclesias abunde cst declaratum. Nihil sibi a tranquilli-
tatis perturbatione metuebat losias, rex laudatissimus, duni receptas anno
octavo aetatis suae ceremonias bis atque iterum corrigeret ac repurgarct,

