220

Exhortatio ad Ecclesiam, ut de excommunicati resi-
piscentia gratuletur post agnitam ac deprecatam cul-
pam peccati ipsius.

»Viri Fratres! posteaquam praestitum iam esse videtis ab hoc N.
quod tanto tempore omnes et a Domino Deo nostro illius nomine
precati sumus (395) et ab ipso N. summo desiderio expectabamus,
certo iam documento videtis, Deum, quemadmodum impoenitentiam
impiorum hominum aversatur ac punit, ita modis rursum omnibus
expositum esse ad recipiendum in gratiam omnes condonandaque
peccata eorum omnia, quicunque culpam illorum agnoscunt et depre-
cantur gratiamque ipsius supplices implorant. Quare vos omnes ante
omnia exemplo hoc huius N. consolare debetis et certo statuere,
quod, quemadmodum ipsum a Domino Deo in gratiam receptum vi·
detis testimonio huius poenitentiae ipsius — non enim hoc proprium
ipsius, sed Dei potius in ipso opus est — ita et vos in omnium pecca-
torum vestrorum agnitione opisque suae imploratione, tanquam di-
lectos in Christo Domino ipsius filios, clementer ad salutem vestram
audiri inque gratiam recipi ne dubitetis, Deinde etiam huic ipsi N.
ex toto corde vestro gratulari debetis, quod illum iam audieritis cul-
pam peccati sui ad gloriam Dei ac pudefactionem Satanae in medio
coetu vestro agnoscentem, po-(396)stulantem a vobis, ut in vestram
rursus fraternitatem recipiatur, et contestantem fidem suam de Christi
Domini in se beneficiis indubitataque peccati sui per ipsum remis-
sione. Haec enim sunt indicia, quibus Deus suam nobis erga illum
misericordiam ecce ita patefacit, ut de illa nequc ipsemet, neque nos
etiam dubitare amplius quoquo modo debeamus. Ut igitur vos id
omnes ex animo facere in ipsius et N. consolationem declaretis, in
genua omnes procumbite, ut quemadmodum ipsum cum publico luctu
nostro inviti, iuxta verbi Divini praescriptum, excommunicavimus
propter eius impoenitentiam, ita illum nunc rursus publica etiam om-
nium nostrum gratulatione in coetus nostri Ecclesiastici fraternam
societatem in conspectu Christi nostri, invocato eius ad id nomine,
recipiamus, quem sic unanimiter omnes precemur:

Precatio, continens in se restitutionem excommuni-
cati ad Ecclesiasticam fraternitatem. (397)

a Domine Iesu Christe, Rex Doctor ac Pontifex noster aeterne! qui
ad attestandam iudicii tui severitatem adversus obstinatum ac rebel-
lem tui et verbi tui atque admonitionum inde petitarum contemptum,
potestatem dedisti Ecclesiae tuae, ut eos tuo nominc tuaque autoritate

