171

Deus in sua Ecclesia observari velit, fontes illius proferemus, Christus
Dominus apud Matthaeum et Lucam iubet, ut offensi quoquo modo
per fratrem admonitionibus apud illum utamur ¹). Paulus item monet
Thessalonicensium Ecclesiam, ut admonitiones adversus inordinatos
fratres ne praetermittat ullo modo Ξ). Idemque Hebraeos diligenter
hortatur ad observandas admonitiones, ne qui inter illos neglectis ad-
monitionibus per peccati seductionem indurentur ³). Ac rursum graviter
obiurgat Corinthios, quod (271) usu disciplinae adversus eum, qui
cum noverea consuetudinem habebat, neglexissent 4). In hisce sane
scripturae locis extant fontes manifesti observandarum admonitionum
in Ecclesia Christi,v ut eas sine gravi culpa intermitti non posse
constet.

3. Ut ostenderemus, admonitiones in usu disciplinae non esse va-
gas aut exleges, sed certum suum habere ordinem, iuxta quem ob-
servari debeant, diximus illas gradatim observandas esse. Habent
nimirum admonitiones in usu disciplinae ordinern suum, certis qui-
busdam gradibus constantem, quos alibi non ita oportet observari.
Ita Christus Dominus vult, ut eos fratres, per quos offensi aliquo
modo sumus, primum soli solos, deinde uno atque altero teste adhi-
bito, postremo totius Ecclesiae autoritate redarguamus.

4. Diximus eas admonitiones, quae ita gradatim observari debeant,
voportere esse Christianas, ut intelligamus tria nobis peculiariter ob·
servanda esse in illarum usu. Primum, ut ex mera charitate Chri-
stiana candidoque et amanti pectore proficiscantur, non equidem
traducendi, sed lucrifaciendi fratris studio, neque item ad nostri (272)
ipsorum ostentationem, sed ad Ecclesiae totius aedificationem. Deinde,
ut nobis certe constet, id, de quo frater aliquis sit admonendus, pu-
gnare omnino cum verbi Divini doctrina facereque contra fidem no-
stram aut charitatem. Alioqui hypocriticum est potius, quam Christia-
num, ea redarguere velle, quac cum doctrina verbi Dei consistere si-
mul possunt. Postremo, ut modestiam ac prudentiam Christianam in
nostris istiusmodi admonitionibus adhibeamus, Nempe ut, si res in-
certa sit, de qua frater aliquis debeat admoneri, amanti aliqua scisci·
tatione duntaxat temperetur. Si vero res plane sit certa, ut rursum
videamus, multisne iam sit cognita nec ne, multosne secum item aut
totam forte etiam Ecclesiam ita involvat, ut in discrimen aliquod
induci possit. Si enim res multis iam est cognita multosque secum
periculo alicui involvit, plures sane adhiberi possunt in prima ctiam
amonitione. Si vero ad totam alioqui Ecclesiam eiusve ministerium
pertineat. ut ad Seniores Ecclesiae protinus deseratur, quibus sane

¹) Matth. 18. Luc. 17. 9) 1 Thess. 5. ³) Hebr. 12. ⁴) l Cor. 5.

