216

velle admittere. Secundus gradus est securitas quaedam in peceato
post contemptas illius omnes ex verbo Dei ad-(385)m0nitiones‚ quae
tandem tandem evadit in ἀπαλγκσῖιιυ peccati ipsius, quemadmodum
Paulus docet ¹). Hoc est, ut in peccato nostro dolere plane desinamus,
donec aliquando severitate Divini iudicii oppressi agnoscere illud ve-
limus nolimus cum ipsa desperatione cogamur. Postremus autem
illius gradus est, odium Dei ipsius et Ministrorum illius omnium.
Nimirum posteaquam semel in peccato nostro dedoluimus, sic ut no·
bis in illo securi iarn plane videamur ac demum rursus evitare nos
haudquaquam posse videmus formidabilem illam Divini iudicii severi·
tatem flammaeque illius vehementiam, quae nos devorare ad extre-
mum debeat, accendimur odio quodam in Deum ipsum severitatis
suae illius nomine, ut non modo illius recordationem omnem exosam
plane habeamus, sed ne Ministrorum quoque ipsius aut vocem aut
aspectum etiam ferre ullo modo possimus, quemadmodum id in
Pharaonis exemplo clarissime‘nobis delineatum videmus 2). Inter hos
igitur contemptus istius gradus hoc etiam discrimen observandum est,
quod, quemadmodum in nostra infirmitate non prius de illius gratuita
propter Christum condonatione intelli-(386)gere quidquam possumus,
quam illius promissionem ad nos pertinere fidei nostrae testimonio
in corde nostro sentiamus, ita et in hoc contemptu non prius nos
ab omni veniae spe exclusos esse statuamus, quam nos in peccato
nostro dedoluisse prorsus, omnique illius sensu caruisse, adhaec odio
nos etiam plane implacabili in Deum ipsum et Ministros illius ac-
censos esse in corde nostro sentiamus. Duobus ergo extremis hisce
contemptus istius gradihus illum ἀσύγνωστσν esse statuemus. Et, sicubi
neque ἀπαλγησὶεις manifesta extare indicia ulla neque item θεοστυγῖαν
palam sese exeruisse videmus, ibi sanc gratiae ae misericordiae Dei
locum adhuc reliquum esse minime dubitemus, sed in prioribus etiam
contemptus nostri gradibus opem adhuc ad gratiam Domini Dei no-
stri et privatim et publice imploremus. Id sane nos doceri ipso etiam
excommunicationis usu in Ecclesia Christi. Nimirum ferendum qui-
dem non esse in Ecclesia contemptum ipsum in prioribus etiam illius
gradibus, nempe in peccati excusatione et admonitionum pertinaci
aversatione, sed non ideo tamen cessandum esse a precibus pro ex-
communicatis ipsis, etiamsi primi iam gra-(387)dus contemptus in il-
lis conspicui esse videantur, cum et ipsam alioqui excommunicatio-
nem in remedium contemptus ipsius institutam esse constet.

Haec ita tractantur per Ecclesiasten in ea admonitione ad Eccle-
siam super excommunicatorum poenitentia et reconciliatione. Ad

ί) Ephes. 4. ²) Exo. 5, 7, et sequentibus cap.

