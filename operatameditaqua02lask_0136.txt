118

fuisse, priusquam typicam suam promissionis terram oculis suis con·
speoturi essent, admonebantque praeterea illum populum, ut ad eme-
tiendum iter illud accinctus semper expeditusque esset, siquidem co
pervenire vel-(146)let;— ita et nunc alienum id a nobis maxime esse
oportet, ut observatum a Christo Domino eiusque demum etiam Apo-
stolis consessum in Coena novi testamenti ipsius, vanum otiosum
omnique mysterio vacuum esse imaginemur. Sed est potius nobis
summa religione observandum longe praestantissimum illud plenum-
que summae consolationis mysterium nostrae iam quietis in Christo,
ipsiusmet Christi Domini verbis nobis commendatum. Nempe non
esse nobis amplius cum Iudaeis quaerendum alibi in terris aliam ul·-
lam promissionis terram3 sed nos iam per Christum Dominum, verum
nostrum Iosue, mortis suae merito in vera promissionis terra (salute
videlicet nostra aeterna) collocatos, residere iam prorsusque quiescere
debere, intuentes perpetuo meritum mortis et resurrectionis Christi
ac donatam nobis gratuito salutarem illius communionem, cuius equi-
dem vim ae dignitatem publicus noster in Coenae Dominicae usu
consessus symbolo nobis suo adumbrat attestatur et commendat,
quatenus sane Coenam Domini nostrae cum Christo communionis et
proinde nostrae quoque iu illo quietis certum ac (147) salutare ob-
signaculum esse iuxta eius institutionem non dubitamus. Id vero
si qui secum animo Christiano perpendere volent, facile intelligent,
nos in observando circa Coenae usum consessu publico in nostris
Ecclesiis iustam satis nostri consilii rationem sequutos esse, facta
nobis praesertim potestate, ut Christi Domini doctrinam hic atque
Apostolorum observationem sequeremur.

Praeterea ipsa etiam Coenae ac mensae Dominicae voees, Paulo
alioqui Apostolo familiares, consessum potius, quam aut stationem
genuflexionem aut ambulationem requirere videntur. Nemo enim
hac fini coenam aut convivium usquam instituit neque item con-
vivas ita excipit quisquam, ut, qui convivio sunt adhibendi, aut
stare aut ambulare aut genuflectentes convivari debeant, sed ac-
cumbere considereve iubentur convivae omneS, ut compositis ad
quietem et corporibus et animis pariter omnes epulentur. Minis-
trorum est, non convivarum, mensis adstare aut circum illas ambu-
lare, et genuflexio ad altaris adhuc ministerium potius, quam ad
coenae apparatum videtur pertinere, ubi, dum (148) victimae pro
populo offerebantur, vota quoque flexis genibus fiebant, ut oblatio
acceptaretur. At vero nullum amplius in terris altare novit Christi
Ecclesia, estque longe alia mensarum ac conviviorum, ut est dic-
tum, et proinde Coenae quoque Dominicae, quam alta-ris ratio, Quam
sane sequutus Paulus epulari nos iubet ut convivas, eo quod verus

