137

distinctam esse, ita pars quaeque Ecclesiae per suas vices admonitioni
huic adesse iubetur„ ut. qui in ea Ecclesiae parte censentur, quae
adesse iubetur, et admonitionem ipsam audiant et nomina demum
sua omnes in novum catalogum conscribi sinant. (188)

Admonitionem porro facit Minister aut Seniorum aliquis in hanc
sententiam.

Primum monetur Ecclesia, ut quisque sit diligens circa sui ipsius
probationem, quemadmodum nostri probatio in prima admonitione
circa Coenae denunciationem explicata habetur, utque, collocata in
Christum omni fiducia, peccata quisque sua agnoscat ac deploret, et
in animo suo proponat seriam vitae suae emendationem.

Deinde monentur omnes ad reconciliationem cum proximis suis
sive eos ipsi laeserunt, sive etiam ab ipsis sint laesi. Ut videlicet
et veniam ab iis quos laeserunt petant, positis privatis affectibus om-
nibus, et illis etiam condonent culpam ipsorum, a quibus sibi laesi
esse videntur.

Postremo monentur omnes de observando diligenter inter sese usu
Ecclesiasticae disciplinae. Nempe ut si quis fratrem suum non recto
pede incedere videat, sive in verbo, sive in vitae conversatione,
illum ex verbo Dei admoneat, et, si admonitiones suas contemni
videat, gradus admonitionum a Christo praescriptos observet. Qui· “
bus si se nihil adhuc proficere posse videt, ut istiusmodi contemp-
tores admo-(189)nitionum ad Ministros et Seniores Ecclesiae ad-
ferat. Hoc enim esse officium omnium in Ecclesia, si ad Coenam
Domini indigne accedere nolint. Et, qui hac in parte negligentiores
fuerint, ut culpam liic suam agnoscant, deincepsque ita negligentes
esse non pergant.

Facta istiusmodi admonitione, iubentur qui adsunt ordine suo om-
nes ad Ministros et Seniores Ecclesiae, alii post alios, accedere, ut
nomina omnium, qui Coenae Dominicae participare volunt, denuo ad·
notentur. Ibi vero Seniores singulos observant, et quos aut admo-
nitione aliqua, aut consolatione, aut etiam reprehensione opus habere
norunt, eos modeste ac'graviter admonent, consolantur, aut repre-
hendunt. neque prius nomen cuiusque adnotatur, quam per Seniores
omnes approbetur. Quodsi quis privata eaque longiore admonitione
opus habere videatur, aut alicubi alioqui in doctrina ita haereat, ut
paucis instrui non possit, tum huic tali tempus constituitur, ut ali-
quem Ministrorum aut Saniorum ante Coenae administrationem con·
veniat, aut simul ad omnes Ministros et Seniores in coetibus ipsorum
vocatur, siquidem id (190) res postulare videtur.

Seniores autem Ecclesiae saednli sunt toto interea tempore in in-
quirendis et componendis in tota Ecclesia dissidiis et in corripiendis

