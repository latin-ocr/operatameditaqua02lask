193

peccata omnia a Domino Deo vestro condonari optatis. Agnoscite
illum deinceps pro fratre no-(328)stro omnium, et, omissis in poste-
rum omnibus omnino exprobrationibus, omnes illum fraterno amore
nostro in Domino complectamur. Atque, ut ipse certum iam suae
vobiscum reconciliationis indicium ac testimonium habere possit, pro·
cumbite in genua omnes Deoque patri nostro mecum una gratias agite
pro hac fratris nostri istius resipiscentia et reconciliatione, ad hunc
modum :⁹⁹

Gratiarum actio pro resipiscentia lapsi fratris et re·
conciliatione.

o Pater noster coelestis! inexhauste fons omnis misericordiae et con-
solationis! non equidem indigni sumus omnes, quos tu respicias, ne·
dum ut nos audias, multo minus autem ut nos inter filios tuos nu-
meres paternaque benignitate tua complectaris, sed, dum ineffabilem
tuam erga nos bonitatem ac misericordiam in unigenito filio tuo
Christo Domino, ipsius (329) beneficio, intuemur, qua nos, mortem
alioqui aeternam dudum commeritos atque perpetuo etiam magis
commerentes perire nihilominus non vis, sed amanter revocas ad re-
sipiscentiam, condonataque nobis gratuito culpa omni nostrorum
peccatorum, in gratiam rursum tuam vere paternam recipis, propter
dilectum tibi unice filium tuum et meritum salutare ipsius. Non
possumus tantum hoc tuum beneficium non supplices agnoscere, te·
que illius nomine non toto etiam nostro pectore colere atque adorare,
et pro illo tibi ad pedes tuos provoluti ingentes agere gratias. Nunc
te igitur eo ipso nomine laudamus, Pater sanctissime! una cum filio
tuo et sancto Spiritu te adoramus, tibique omnes pariter gratias agi-
mus, praesertim vero cum tuae istius benignitatis testimonium in
fratre hoc nostro in publica hac ipsius poenitentia conspiciamus, -
et te supplices oramus, Pater indulgentissime! ut nobis omnibus in
nostris peccatis cor poenitens largiri digneris, nempe ut nobis inillis
semper displiceamuS‚ neque (330) erubescamus nos in illis semper
accusare, sed per nostri pudefactionem virtutem ac gloriam tuam in
nostra infirmitate celebremus ad nominis tui adorandi gloriam, salu-
tem nostrum hic omnium et catholicae tuae Ecclesiae aedificationem,
per filium tuum Dominum nostrum Iesum Christum. Amen''.

Finita hac gratiarum actione quaerit Minister a poenitente fratre
illo, nurn deinceps quoque disciplinae Ecclesiasticae subesse velit
iuxta verbum Dei, illeque respondet: uEtiam”.

Tum Minister illi annunciat et contestatur veram ac plenam peccati
ΙΙ. 13

