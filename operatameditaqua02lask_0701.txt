679 [A. D. 1553]

mei usum fore et fortasse plerique optabunt me hinc abesse sub ca rerum
permutatione. Mihi tamen constitutum est, non prius de abitu cogitare,
quam abire iubear, una cum aliis, quos huc Maiestas Regia vocarat.
Atque id brevi futurum esse putant plerique. Et, si id fiat tuaque Cel· ,
situdo meam sibi operam alicui usui fore putet, hanc tuae Celsitudiui
prae aliis summa cum observantia defero, ut meam gratitudinem pro cle-
mentibus in me ipsius officiis pro eo ac possum tester, qua de re sum
pluribus colloquutus cum Domino Ioanne ὲ Werden, quem non dubito ea
quoque de re ad tuam Celsitudinem scripturum esse. De causa D. Osiaudri
scripsi semel atque iterum ad Celsitudinem tuam, et doleo his temporibus
has tragoedias exoriri. Eruditionem D. Osiandri semper ut debui vene-
ratus sum, et fateor, me per scripta ipsius non leviter adiutum esse, scd
in eius iudicio quaedam desiderare cogebar, quemadmodum in doctissimis
et sanctissimis quibusque viris cogimur desiderare, et ab omni humanitate
alienum esse puto, si quis in se aliquid desiderari aegre ferat. Neque miror
sane virum illum offensum fuisse illis vocibus, quae passim sine iudicio
de iustificatione per fidem iactantur, quod videlicet servemur, si modo
nobis peccata nostra statuamus, cum plurimi flagitiossimi alioqui homines
itidem perpetuo in ore habeant deque fide istiusmodi sua praeter modum
ac finem ullum glorientur, et fidei buius (si diis placet) praetextu omnia
ct in se et in aliis flagitia alant. Sed non ideo interim, quod fidei et im-
putationis vocibus plerique abutuntur, doctrina vera de fidei iustitia et im-
putatione ullo modo reiicienda est, ne dicam traducenda. Gratuita atque
aeterna nostri in gratiam Patris Dei acceptatio propter Christum causa est
nostrae salutis omnium. Medium vero illius est nostra in Christo iustitia,
non autem in nobis, hoc est delata nobis gratuito etiam per Christum
Dominum absolutae modis omnibus suae innocentiae ac plenisufficientiae‚
sui item salutaris meriti in morte ipsius communio, qua fit, ut in Christi
Domini sacrosancto corpore conclusi esse censeamur, et proinde aeque iusti
atque sancti atque ipse, contecti videlicet veluti veste nuptiali iustitia ac
merito ipsius per delatam nobis horum omnium communionem. Detulit
autem nobis Christus Dominus communionem hanc salutarem iustitiae
et meriti sui, non ut ea abuteremur, multo minus ut eius praetextu
frena vitiis nostris laxaremus, sed requirit iu nobis gratitudinem pro tanto
suo beneficio, nempe ut illud amplectamur nostramque erga se gratitudinem
pro nostra virili contestemur. Iam quia tantum hoc beneficium amplecti
non possumus, nisi fide sola, receptum est, ut Christi beneficia fide no·
bis applicari dicantur, non quod fides efficiat, ut ad nos pertineant (per-
tinent enim ad nos priusquam credamus adeoque et aute tempora aeterna
quemadmodum Paulus docet) sed quod ea non alia re ulla, quam fide
sola, amplecti possimus: sola enim fide fit, ut delatum uobis Christi benefi-
cium ad nos ipsos pertinere sentiamus. Cum igitur gratitudinem iu nobis
requiri dicimus, simul quoque fidem complectimur, qua fit, ut delata be-
neficia amplectamur, et ea ad nos pertinere in corde ipsi nostro statuamus.
Porro quemadmodum nou hypocriticam gratitudinem Dominus in nobis rc-

