675 [A. D. 1553]

mihi ante annum fere ademisse priorem vitae meae sociam, uxorem meam
inquam, cuius memoria apud me intermori nunquam potest, cum propter
pietatem ac probitatem illius, tum propter susceptas ex illa proles, quae
ob oculos meos assidue versantur. Quam mihi grave igitur fuerit vulnus
hoc iuxta carnem adeoque et nune sit, tecum ipse facile cogitare potes,
ut de cura rei domesticae taceam, quae in illam reiecta tota fuerat, et in
me unum, illi alioqui alienum, a morte ipsius recubuerat. De valetudine
nihil dieo, quae ita iam alioqui est attrita, ut, eum optime mihi valere
videor, nunquam tamen recte valeam, et agendis rebus seriis nonnisi
matutinas sere horas sine valetudinis incommodis impendere possim. Quae
rcs mihi etiam in caussa fuit, ut, cum sustinendae curae domesticae pa-
rem me esse non posse viderem, ad secundas nuptias animum adiecerim.
Nunquam enim et curae domesticae et meo ministerio in mea illa vale-
tudine sufficere potuissem. Quin et nunc aegre sufficere possum novis sub-
inde turbis exorientibus, adversus quas perpetuo est decertandum. Sed
quemadmodum me Deus morte prioris meae uxoris probare voluit, ita rur-
sum animi mci dolorem data mihi altera uxore pro sua Divina benignitate
levavit. Dedit enim rursum et piam et fidelem, quod spero, vitae sociam,
in qua nihil officiorum hactenus desiderare possum 2), sic ut mihi iam me-
lius multo liceat invigilare meo ministerio per gratiam Dei, si modo va-
letudo ipsa non obstet.

De turbis hic nostris longum esset omnia recensere, sed nihil non ten-
tat in nos Sathan propter restitutum utcunque in nostris Ecelesiis disei-
plinae usum: nimirum hinc sentit locum praeripi hypocrisi suae inter nos,
quae observato disciplinae usu ipsamet sese prodit neque diu consistere
omnino potest. Volunt enim sancti videri hypocritae omnes, et laudari
quam redargui malunt, cumque usus disciplinae aliud in se nihil habeat
quam reprehensiones, per quas simulata illa ipsorum sanctitas oppugnatur
corruptelaque naturae nostrae omnium accusatur, fieri sane non potest,
quin hypocritae simulatam sanctitatem illam suam oppugnari, euius nomine
alioqui in pretio haberi volunt, gravissime ferant, sursumque ac deor-
sum misceant omnia, si quo modo usum disciplinae invisum reddere
omnibus hypocrisimque suam adversus illum tueri possint. Atque hic

non dormit sathan, sed artes omues suas expedit ad impediendum disci-
plinae usum.

Mira est autem hic hypocritarum nostrorum vafrities. Nolunt videri
contra usum disciplinae quidquam agere, sed, dum' se per usum disciplinae
pudefactus vident. severius secum, quam cum aliis agi clamant, cupiuntque
secum omnes eodem carbone notari, ut aiunt, et in hoc toti sunt, ut iu
quam plurimos novas semper accusationes comminiscantur. Quodsi illis non
obsequimur, protinus clamoribus implent omnia et nos personarum ac-
ceptores esse vociferantur, etiamsi accusationes quas proferunt compro-
bare non possunt. Ita hie quidam nobis molestus est, qui e publico verbi
ministerio propter flagitium quoddam Magistratus mandato submotus Â³), con-
quiescere non potest, donee socium pudefactionis suae aliquem sibi iuveniat.

43*

