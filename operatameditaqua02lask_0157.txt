139

qui omnem nostram puniat inobedientiam iuxta aeternum atque im·
mutabile decretum suae sanctissimae voluntatis. Nempe ut eam no·
stram inobedientiam, quae a contumaci prorsusque rebelli ac desti-
nato omnino ‚contemptu Dei provenit aeterna nostri condemnatione
plectat. Quae vero ab adnata nobis infirmitate proficiscitur, sub
quam alioqui omnes primi parentis nostri peccato conclusi sumus,
eam sane in Christum Dominum translatam, innocentissimo e-(193)ius
sanguine etiam expiatam modis omnibus esse velit. Et proinde esse
servatorem nostrum beneficentissimum, ut, etsi nos omnes ad gloriam
Divini sui nominis sub peccatum concluserit, nolit tamen interea
mortem peccatoris, sed potius ut resipiscat et vivat, quemadmodum
per Prophetam testatur ¹).

Deinde monetur Ecclesia, ut nos ipsos etiam exploremus, postea-
quam eiusmodi iam testimonium de Deo Optimo Maximo intra nos
ipsi vere sentimus, num in corde nostro etiam vere et ex animo
profiteamur, nos plane peccatores et aliud nihil omnino quam pecca-
tores esse: an vero ulla adhuc meritorum nostrorum nostraeque qua-
liscunque dignitatis opinione in nostro animo intra nos quoquomodo
titillemur.

Postremo monetur Ecclesia, ut nos ipsos exploremus, posteaquam
nos aliud nihil quam peccatores esse agnovimus, atque boc nomine
nos ipsos morte aeterna. dignos esse iudicavimus. Num interim cer-
tam aliquam fiduciam nihilominus, non equidem in nobis ullave
parte nostri, sed in Dei illa plena consolationis promissione, intra
nos ipsi in corde nostro sentiamus. (194) Quod ipse videlicet vere
nolit mortem peccatoris {pro sua ineffabili misericordia, sed po-
tius ut resipiscat et vivat. Eam porro suam promissionem cum
non alibi praestiterit Deus, quam in unigenito suo filio Christo
Iesu, non alibi nos etiam fiduciam nostram de hac Dei promissi-
one explorare intra nos possumus, aut facilius, aut etiam certius,
quam in accurata ac diligenti beneficiorum a Christo Domino in
nos collatorum reputatione. In Christo namque Domino solo omnes
salutis nostrae promissiones suum Amen suumque Etiam obtinuerunt
alque in aeternum obtinebunt 2). ‘Et hic est unicus ille animarum
nostrarum cibus, in quo nobis Pater Deus omnes suas promissiones
omnemque adeo nostram salutem ab aeterno obsignavit, translata in
ipsum videlicet tota peccati nostri, sanguine suo innocentissimo cx-
piati, condemnatione. Ad hanc talem igitur fiduciae nostrae in Di-
vina illa promissione explorationem excitatur Ecclesia pcr accuratam
seriamque ac diligentem beneficiorum Christi reputationem.

¹) Ezech. 18. 2) 2 Cor. 1.

