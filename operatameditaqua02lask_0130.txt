112

baptizari etiarn oportere. Ut ergo Baptismum istorum infantium rite
et cum fructu iuxta Christi Domini institutionem peragamus, nomen
Domini supplices invocemus, ut hosce infantes nosque pariter omnes
in Divino foedere suo constabiliat atque obsignet, ad hunc modum:

Precatio circa Baptismi administrationem. (132)

ιι Omnipotens aeterne Deus, misericors Pater! qui nos per unigenitum
filium tuum Dominum nostrum Iesum Christum docuisti, ut te in
omnibus nostris actionibus invocemus, esque pollicitus, te nos per
ipsius nomen precantes semper auditurum esse ¹), —respice quaesumus
super hanc familiae tuae congregationem, quae Baptismi huius mini·
sterium a filio tuo institutum intuetur, et super hoc semen nostrum,
quod in medio Ecclesiae nostrae coetu tibi offertur, Cuius alioqui te
Deum esse tu ipsemet testatus es 2), et filius tuus amplexu illud suo
suaque benedictione dignatus est„ Velisque nos una cum nostro se-
mine per Spiritum sanctum tuum ita gubernare, ut in vera ac salu-
tari tui et nostri cognitione indies magis ac magis promovere possi·
mus, ut omnes intelligant, te vere esse nostrum pariter ac seminis
nostri Deum, nosque vicissim una cum nostro-semine esse populum
tuum in Christo Iesu dilecto tuo filio, cum quo ac sancto tuo Spiritu
vivis et regnas Deus (133) trinus et unus, benedictus in saecula.
Amen.''

Finita-hac precatione convertit orationem suam Ecclesiastes ad eOS.
qui infantes ad Baptismum unum pluresve offerunt, iubetque ut ad
infrascriptas interrogationes una cum infantium patribus, si adsint,
coram tota Ecclesia respondeant, tanquam publici testes et veluti
manus quaedam totius Ecclesiae in offerendis illius infantibus ad
Baptismum, in hunc modum:

ιι Audivistis, fratres! Baptismi lavacrum esse institutum a Christo Do-
mino in sua Ecclesia obsignaculum divini foederis nobiscum, a quo
arceri neque debeant neque possint infantes nostri, quos in illo com-
prehensos esse constat, nisi si et Ecclesia tota neglectae Dominicae
institutionis et Ministri illius non satis fideliter administrati sui mi-
nisterii accusari velint. Cum igitur vos totius Ecclesiae huius no·
mine infantes istos —- si plures infantes offerantur --η ad Baptismurn
adferatis, ego pro fide mei ministerii a vobis postulo, ut mihi in con-
spectu totius Ecclesiae tanquam testes publici ipsius testificemini:
(134)

¹) Ioan. 4. ²³) Gen. 17. Marc. 10.

