257

Certe, ut fructus atque ornamentum istiusmodi, neque in virginitate,
neque in alio plane ullo coelibatus nostri genere commonstrari ullo
proculdubio modo potest, ita nemo (591) etiam aliud ullum vitae
genus aequare matrimonio, ornamentorum praesertim ac fructuum
nomine, ullo modo potest.

Quae hic de virginitate atque Euangelica illa propter regnum
Dei castratione dicuntur, nempe quod per haec plures multo filii
Dei progignantur in Ecclesiastico ministerio, quam “in matrimonio,
inepte plane, ne dicam impie etiam, adducuntur ad matrimonii ele-
vationem. Quis enim dicat, virginitate ,id aut ulla omnino ministro—
rum castratione effici, ut filii Dei ulli omnino per Ecclesiasticum ul-
lum ministerium progignantur, ad quem sane modum vere dici de
matrimonio potest, legitimo illius usu id effici in Christi Ecclesia, ut
ex nostris ipsorum lumbis virtute divini nobiscum foederis filios
Dei progignamuS. Spiritus sancti id quidem virtuti divinae in mi-
nisterio Ecclesiastico libenter tribuimus, sed non ulli omnino mini-
strorum dignitati, multo minus autem eorum virginitati aut castra·
tioni, quae commoditatem sane aliquam in ministerio secum adferre
utcunque potest propter natas ex peccato in (592) corrupta iam
natura alioqui nostra matrimonii molestias, caeterum virtutem ipsam
atque efficaciam progignendi in ministerio filios Dei, eam profecto ut
in se non habet ullam, ita nullam etiam ipsi ministerio addere quo·
quomodo potest. Hoc nimirum soli spiritui sancto est proprium, ut,
cum ipse sit perpetuus testis ac glorificator Christi Domini in omni
eius institutione, idem quoque potens atque efficax reddat ad salutem
institutum ab ipso Ecclesiae ministerium Divina virtute sua, pro eo
ac vult, iuxta fidei cuiusque hominis mensuram. Unde demum facile
etiam est videre, quam sit futile dictum illud, etiamsi magnos autores
habeat, matrimonio quidem terram, virginitate autem coelum impleri,
cum istiusmodi dicta in ipsius etiam spiritus sancti contumeliam re-
dundare quodammodo videantur.

Iam vero et illud est non vulgare matrimonii ornamentum, quod
eiusmodi sit vinculum ex Dei ipsius ordinatione, ut illud parenti-
bus ipsis etiam oporteat anteponi, nimirum Deus ipse aperte indicat,
quanti vinculum hoc matrimonii et (593) ipse faciat et a nobis ha-
beri velit, dum ei ipsos etiam parentes, quos alioqui honorari vult,
posthaberi iubet. Quid vero istiusmodi aut de virginitate, aut de
quocunque tandem coelibatus genere audimus? Proferuntur et hic
quidem nescio quae virginitatis ac coelibatus sponsiones, sed pro-
feruntur praeter verbi Divini mentem ac dispositionem. Omnes enim
sponsionum illarum nexus, unico duntaxat verbi Divini illo apud

Paulum ariete petiti, concidunt: uPropter libidinis intemperiem
II. 17

