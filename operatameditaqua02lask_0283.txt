263

ponant. ut hisce finibus respondeant. Et, quoniam contrahentes ipsi
coniugalem eam societatem inter sese coram Ecclesia inire vellent,
ab utroque singillatim sciscitatur Minister coram tota Ecclesia, de
eorum mente hac in parte et voluntate, ad hunc modum.

Admonitio peculiaris ad sponsum.

nAudisti‚ mi frater N.! commendationem et fines Christiani cuius-
libet matrimonii. (607) Quare tibi iam cogitandum est, te a Deo
ipso ad’ hoc vitae genus vocari, ut in coniugali tua iam deinceps cum
adstante tibi ecce sponsa hac tua, N., societate, tantisper dum vos
Dominus una superstites esse volet, vivas, intelligasque‚ te iam in
maritum ipsius constitui Deo ipso autore, nempe ut sis iam caput
uxoris huius tuae, illamque diligas ut tuum ipsius corpus, habeas cu·
ram illius, illam instruas in omnibus, consoleris tuearis alas et gu·
bernes. ad quem modum corpus universum capitis industria cura
ac providentia alitur sustentatur gubernatur ac defenditur, sisque
erga illam ita plane affectus, ut Christum Dominum erga mysticum
corpus suum (quod est Ecclesia) affectum esse scimus, et tu ipse
erga te affectum esse cupis, nempe ut omnem uxoris tuae infirmitatem
in te ipsum recipias, illam amanter feras, tegas et non tam illi, (608)
quam ‘tibi ipsi imputari velis. Proinde alienam a te omnino esse
oportet omnem amarulentiam omnemque duriciem ac severitatem
erga illam, sed omnia tibi amanter in charitate sustinenda erunt.
ne usquam modestiae et mansuetudinis Christianae septa transilias.
sed tuam hanc uxorem, ut vasculum infirmius. in omni lenitate pos-
sideas et honores. Praeterea, quoniam viro id est constitutum ut in
sudore ct labore victum sibi ipse paret, hoc tibi quoque pro tua vi-
rili praestandum erit, ne vos invicem ocio ac luxui dedatis. sed iuxta
vestram vocationem operi vestro diligenter et in timore Domini
instetis, ut familiae vestrae ne desitis et egenis fratribus etiam de
vestro, pro eo ac facultates vestrae ferent, succurrere possitis.

nHaec ne ita agnoscis omnia, mi N.! etin animo tuo proponis per
Dei gratiam, atque hic etiam (609) coram hac Ecclesia profiteris, te
ad eum modum per omnem vitam tuam una cum uxore bac tua N.
velle vivere, quam tu iam publice hic agnoscis esse unicam veram
ac legitimam uxorem tuam, tibi a Domino datam, ut illam tibi ad-
iungas et illi vinculo matrimonii adglutineris?”

Sponsus respondet: aeEtiam.’'

Deinde se vertit Minister ad sponsam ipsam et ab illa etiam men-

tem ac voluntatem ipsius coram tota Ecclesia sciscitatur, cum tali
admonitione.

