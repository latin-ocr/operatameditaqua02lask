89

dinensi, ut ab illa plagas publicas, quas indies promeremur, arcere
eamque in studio verae pietatis et pace ac tranquillitate publica con-
servare digneris. Magistratum vero illius ita gubernes Spiritu sancto
tu0, ut in timore tuo fideliter ac prudenter ministerio suo fungatur.

Peculiariter vero te oramus. Pater indulgentissime! pro nostris hic
Peregrinorum Ecclesiis, ut, quemadmodum (76) illas admirabili boni-
tate tua hic plantari voluisti, ita eas favore tuo Divino prosequi de-
inceps etiam velis, ut ab omni tyrannide mundi huius falsisque doc-
trinis omnibus per tuam ineffabilem potentiam simul ac misericor-
diam vindicentur. Agnoscimus ineffabile tuum in illis plantandis
beneficium atque immortales tibi hoc nomine gratias agimus. Sed
quia excindi scimus, quidquid fructum non profert ¹), et ea est no-
stra omnium corruptela, ut ne cogitare quidem boni aliquid, nedum
fructus ullos te dignos proferre ex nobis ipsi possimus, supplices te
precamur, omnipotens Pater! ut ipse in nobis omnibus per Spiritum
sanctum tuum fructus bonos admirabili ista Ecclesiarum hic tuarum
plantatione dignos producere digneris. Nempe ut plantatae tuo bene-
ficio nostrae istae hic Ecclesiae assidua incrementa sua habeant in
omni pietate et vera animorum concordia, ad nominis tui adorandi
gloriam profugorumque hic membrorum filii tui consolationem ct
catholicae tuae Eo-(77)clesiae aedificationem.

Sed et pro omnibus aliis Regibus, Principibus, Magistratibus et
populis tuam Divinam Maiestatem supplices precamur, qui vocem filii
tui Christi Domini agnoscere adhuc, Antichristiana tyrannide pressi,
non potuerunt vivaque membra tui filii, quem non noverunt, per
ignorantiam hostiliter etiam persequuntur, - ut eos et omnes ubilibet
alios, in ignorantiae tenebris versantes aut per infirmitatem etiam
quoquomodo seductos, ad veram filii tui lucem clementer deducere
digneris, ut omnes, in unum ovile ipsius collecti 2), per tuam gratuitam
misericordiam tc verum Deum nostrum laudare unanimiter tibique
genua nostra flectere in eodem ipso filio tuo pariter omnes possimus.

Postremo vero te oramus, omnipotens et misericors Pater! pro om·
nibus nostris fratribus, per catholicam tuam Ecclesiam dispersis, qui
propter veram doctrinae tuae et filii tui confessionem sub cruce ip·
sius Antichristiana tyrannide ullo modo pre-(78)muntur. Consoleris
illos quaesumus, Domine! per Spiritum sanctum tuum, omnis verae
consolationis autorem ⁸), in afflictionibus et cruce ipsorum virtuteque
tua divina corda illorum in vera fide ex alto ita confirma, ut omnia,
quae in illos immittis, patienter fortique animo et cum gratiarum
actione perferre possint intrepideque ac constanter tuum et filii tui

 

¹) Matth. 3, 7. ³) Ioan. 10. ³) Ioan, 16.

