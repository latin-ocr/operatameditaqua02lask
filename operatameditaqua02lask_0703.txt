 

681 [A. 1). 1553]

propter linguarum varietatem in uno eodemque templo commode simul
esse sine mutua invicem ministerii perturbatione non posse videret. Cere-
monias praeterea nobis peculiares concesserat —- etiamsi a patriis ritibus di-
versae essent -·- quascunque nos modo iuxta verbi Divini doctrinam ad Ec-
clesiarum nostrarum aedificationem maxime facere atque ad puritatem Apo·
stolicam proxime accedere indicaremus. Potestatem adhaec nobis fecerat
augendi deinceps semper ministrorum quorumcunque nostrorum numerum,
pro eo ac id nostris Ecclesiis conducere videremus. Postremo sub suam
ipsius protectionem nos nostrasque Ecclesias ita receperat propter nominis
peregrinorum iuvidiam, ut nemo nos omnino in illarum gubernatione ac
ministerio impedire ullo modo remorarique posset. Haec sane ita omnia,
pro sua nobis pietate concesserat Rex ille sanctissimus, dignus proculdu-
bio vel huius ipsius tanti beneficii nomine, cuius in peregrinos homines
propensio ac beneficentia per omnes Ecclesias Christi celebretur memoria-
que suj nominis apud pios omnes sacrosancta plane habeatur et immor·
talitati consecretur. Neque vero id nobis concessisse satis habuit Rex
pientissimus, sed eam ipsam concessionem iuxta praedicta capita omnia
Regio diplomate ac privilegio suo, quod nobiscum habemus, confirmavit,
et adversus nostros adversarios omnes constantissime semper ipsemet ad
multorum usque admirationem, ne dicam invidiam, propugnavit.

At vero tantum Dei beneficium nobis invidit Satan, multo magis autem
autorem et patronum illius, pientissimum inquam Regem illum, atque ad
eum e medio tollendum dissipandasque simul nostras Ecclesias et artes
expedivit suas omnes et conatus suos omnes intendit. Accessit antem
magna etiam gentis erga Deum ingratitudo pro donata illi opulente si
usquam alibi Euangelii luce. Qua equidem ingratitudine provocatus Deus
et doctrinam verbi sui et optimum simul eius custodem illi ademit. Unde
demum factum est, ut et nostrae etiam Ecclesiae dissiparentur, interdicto
nobis aeque atque aliis nostro ministerio publica Reginae autoritate.
Sub hac porro tali Ecclesiarum nostrarum dissipatione, cum neque spem
amplius ullam illarum illic retinendarum videremus, etiamsi nos omnibus
periculis exponere ipsi voluissemus: imo vero ministerium nostrum rebel·
lionis ac perfidiae crimine protinus infamandum etiam, siquid modo contra
decretum Reginae tentassemus, nosque pariter omnes non tam propter re-
ligionis controversiam, quam propter rebellionem potius capiendos esse in-
telligeremus, et interim nobis tamen pro fide nostri ministerii deserendae
non essent nostrae Ecclesiae, convocavimus seniores 30 diaconos omnes,
consiliaque nostra demum omnia praestantioribus ex nostris Ecclesiis viris
communicavimus, ut quidquid omnino facturi essemus, id totum invocato
Dei in primis nomine, deinde etiam unanimi oninium consensu, ad gloriam
Divini nominis et Ecclesiarum nostrarum salutem faceremus. Visumque
fuit unanimiter omnibus melius longe et ad illustrandam Dei in nostro
ministerio gloriam opportunius fore, si sub tanta illic tyrannide, alias po-
tius ubivis alibi sedes nostris Ecclesiis quaereremus (qua equidem in causa
nobis Deus proculdubio uon esset defuturus), quam si nos illic omnes no-

