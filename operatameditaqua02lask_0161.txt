143

Argumentum concionis, quae ipso die Coenae habe-
tur, ante eius administrationem.

Monetur Ecclesia, Coenam Domini non esse nudam otiosamve aut
theatricam ullam actionem, sed esse divinam in Christi Ecclesia in-
stitutionem, salutarem omnibus, qui mentem ac voluntatem Christi
Domini in illa iuxta doctrinam ipsius observare volunt. Mentem
vero ac voluntatem Christi potissimum observari, si veram rationem
et signi in Coena, quod in sensus nostros incurrit, et mysterii, quod
adumbratur signo visibili, et finem item, propter quem Coena haec
sit potissimum instituta, in ipsiusmet Christi Domini verbis ,intuea-
mur. (203) Signum porro esse in Coena Dominica, non equidem pa-
nem aut vinum ipsum, sed totam illam externam, suis interim parti-
bus constantem, Coenae formam ceremoniam atque actionem, nempe
institutam a Christo Domino panis et poculi certa ceremonia par-
ticipationem. Mysterium vero Coenae Dominicae esse id, quod nobis
per institutam panis ac poculi istiusmodi participationem adumbratur,
nempe veram ac salutarem piis omnibus cum Christo Domino no-
stram in corpore et sanguine ipsius communionem.

Finem autem Coenae Dominicae esse eum, quem Christus ipsemet
verbis suis nobis commendat, nempe sui et mortis suae rememora·
tionem. Haec sane omnia nobis diligenter observanda esse, si vim
dignitatem ac fructum Coenae Dominicae recte considerare velimus.
Primum igitur de signo Coenae Ecclesia monetur.

De signo Coenae Dominicae.

Signum Coenae Dominicae esse docetur, non panis aut vinum ip-
sum, ut iam diximus, quod ad substantiam quidem illorum snt-(204)
tinet, sed instituta a Christo Domino peculiari quadam ceremonia
panis et vini participatio. De actione enim tota mandatum extat:
nHoc facite,'' in quo omne alioqui pondus Dominicae institutionis
consistit, quod ad panis ipsam aut vini substantiam referri non po-
test. Ad eundem vero modum in aliis etiam Sacramentis omnibus,
non res, quae actioni adhibentur, sed institutam a Deo externam ac·
tionem, signum Sacramenti esse videmus. Ita in circumcisionis Sa-
crameuto signum erat, non cultellus ipse, non praeputium, neque res
ulla, quae actioni illi adhibebatur, sed Divini cum Abrahamo et eius
familia foederis signum erat aetio ipsa a Deo instituta, nempe prae·
putii cultello adhibito amputatio, Ita et in Paschali olim Coena
Divinae erga Israelem benevolentiae signum erat, non agnellina caro
ipsa, quod ad substantiam eius attinet, sed imperata a Deo illius

