246

4. Monetur Ecclesia, non tantum de occasione, sed etiam de mi-
nistro ipso collati beneficii, per quem illud alioqui Deus conferri
voluit. Ut enim optima quaque occasione vir malus abuti potest ad
imponendum piis, ita satis non est, beneficiorum oecasiones obser-
vasse, sed illi quoque nobis diligenter sunt observandi, per quos be-
neficia conferuntur. Nimirum hic artificem agit Satan et videri vult
ipse quoque in tyrannis suis nocentissimis altor (si Deo placetl) ac
propugnator Christi Ecclesiae, ac proinde hypocritam animi sui erga
illam propensionem (563) praeclaris in speciem suis officiis apud
pios non raro attestari et comprobare conatur, quo illis demum frau-
dulentius imponat, quare magna diligentia ,semper est observandum,
per quos nobis conterantur beneficia, quae praesertim publica sunt
et ad totum alicuius Ecclesiae corpus pertinere videntur. Atque si
constet beneficium insigne aliquod in Ecclesiam collatum esse per
hominem verae religionis amantem, qui sibi Dei gloriam cordi sem·
per esse declararit, commendatur toti Ecclesiae collatum beneficium
eius etiam personae nomine, qui illud contulit, et excitatur Ecclesia
ad tanto ardentiorem pro collato beneficio gratiarum actionem, ad
spem item tanto melioris successus post collatum a tali homine
beneficium, quanto eum, qui illud contulit, verae pietati ac promo-
vendae Dei gloriae magis addictum esse constat, ad quem modum
nos habere nobis videmur iustissimam rationem commendandi piis
ubique omnibus omnia etiam beneficia in nostram collata Ecclesiam
Regiae ipsius Maiestatis nomine, Eduardi in-(564)quam Sexti, An-
gliae etc. Regis, qui sane non alia occasione, quam sola peregrino-¹
rum hominum commiseratione, qui, relictis patriis sedibus, ad Regnum
illius se conferre verae religionis nomine, quam domi suae tyrannide
Antichristiana premi maluerunt, neque alio item consilio nostram hic
instituit Ecclesiam, quam ut ea occasione veram religionem in doc-
trinae et cultus Divini puritate per universum‘regnum suum pro-
moveret. Si vero suspicio sit, hypocritam esse, per quem' est collatum
beneficium, commendatur quidem Ecclesiae beneficium ipsum, velut a
Domino profectum, qui non frenare modo tyrannorum impietatem 'ac
truculentiam potest vult et novit, sed eos ipsosmet etiam, aut impru-
dentes, aut invitos quoque, publicis Ecclesiae commodis facit non
raro subservire, qua sane in parte commendatur insigniter potentia
benignitas et providentia Dei. Sed interim monetur etiam Ecclesia,
ut summam cautionem adhibeat precibusque assiduis apud Dominum
instet, ne quo modoksub praetextu beneficii, fuco ac dolis eorum (565)
hypocritarum fallatur, aut, quo non oportet, inducatur, per quos col-
latum illud beneficium accepit. Nihil enim fraudulentius ea hypocrisi,
quae specioso aliquo pietatis fuco ornari posse videtur.

