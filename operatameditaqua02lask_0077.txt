59

tcccllat, sitque rel⁴(D 2³)ut dux illorum in propagando Regno Christi
in Ecclesia per doctrinae puritatem prudentiam et pietatem.

Postremo dicitur etiam de reliquorum Ministrorum ac seniorum
omnium totiusque adeo Ecclesiae erga Superintendentem officio:

1. ut nihil inter Ministros ac Seniores statuatur in publica Ec-
clesiae gubernatione inscio inconsultoque Superintendente, cuius alio-
qui partes sunt praecipuae, rationem semper reddere omnium, quae
in Ecclesia fiunt. ’“

2. ut, quemadmodum Superintendens existimationem omnium Mi-
nistrorum tuetur ac defendit, cum apud Ecclesiam ipsam, tum alibi
etiam ubique, dum res id quoquo modo postulat, — ita rursum Mini-
stri etiam ac Seniores omnes Superintendentis autoritatem atque exi-
stimationem, cum apud Ecclesiam ipsam. tum alibi ubique etiam, si
ita incidat, tueri ac defendere pro sua virili debeant omnino, ut mur-
mura omnia ab Ecclesia arceantur.

3. ut, quoniam Superintendens non uni tantum, sed pluribus
simul Ecclesiis praeest, unius Ecclesiae ministri ac Seniores de illo
statuere nihil possint circa il-(D 2¹²)lius reprehensionem publicam vel
destitutionem (si id forte commeruisse videretur), nisi convocatis prius
omnium simul Ecclesiaru1n, quibus praeest, Senioribus et Ministris,
ut, quemadmodum ab omnibus simul Ecclesiarum Ministris eligitur,
ita ab omnibus simul etiam, siquidem id commeruerit, et reprehenda-
tur et destituatur. Si tamen in unam tantum aliquam suam Ecclesiam
peccaverit, ab eius Ecclesiae etiam Senioribus ac Ministris admoneri
peculiariter poterit et debebit.

4. Ecclesiae officium esse, ut intelligat se ea omnia Superinten-
denti suo debere, quae se Ministris verbi debere ex verbo Dei agnoscit.

Atque de Super-intendentis erga reliquos Ministros totamque Eccle-
siam illorumque vicissim erga ipsum officio tantum.

Si vero Diaconi eligendi sint, [tum de illorum Minis-
terio pro· concione dicuntur ista.

PRIMUM ostenditur, Diaconorum ministerium csse Apostolicam
et proinde Divinam quoquc ordinationem ¹), necessa-(D 3=·)riam alioqui
Christi Ecclesiae, quatenus Christus Dominus in egenis atque affli-
ctis membris suis negligi a nobis iu Ecclesia haudquaquam vel de-
beat vel possit. Ac, quemadmodum in vetere Iudaeorum Ecclesia
mandato Dei nulli mendico esse licebat, quin aliorum ope subleva-
retur ²).—ita magis multo in Christi Ecclesia mutua invicem omnium

¹) Act. 6. ²) Dcut. 15.

 

