244

si Ministris ac Senioribus utile videatur, iubetur rursum Ecclesia
convenire hora secunda pomeridiana habeturque rursum admonitio,
quae ad institutum faciat, ac demum instituitur Pmphetia, quae
ieiunio illi ac supplicationi publicae subserviat, ut totus ille dies cul·
tui Divino et sacrorum tractationi impendatur publicumque ieiunium
in omni abstinentia ciborum toto eo die ad vesperam usque observe-
tur sine ullo interim ciborum discrimine, praeterquam si euius 'vale-
tudo id ferre sine incommodo non posset. Sabbatum enim propter
hominem, non homo propter Sabbatum.

Supplicatio gratiarum actoria pro publicis bene-
ficiis in Ecclesiam collatis. (558)

Ad eundem porro modum per Ministros ac Seniores designatur
dies aliquis publico ieiunio et publicae supplicationi, si quando Dei
beneficio insigne aliquod beneficium, aut nostrae Ecclesiae, aut toti
civitati, aut universo alioqui Regno obtigisse constet, — omniaque ad
eum ipsum smodum instituuntur, ad quem modum diximus institui
publicum ieiunium et publicam supplicationem propter publicam Ec-
clesiae calamitatem, aut iam immissam, aut impendentem, nisi quod
argumentum concionis ac precationum pro rei diversitate mutatur,
ad hunc modum.

Argumentum concionis post collatum in Ecclesiam
publicum aliquod beneficium.

Sumitur locus aliquis e scripturis, quo bona Dei erga nos voluntas
ac misericordia in sustentanda tuenda ornandaque praeterea atque
extollenda sua Ecclesia commendatur. Nimirum, quemadmodum Deus
ad nos in nostro continendos officio nostram erga se fidem exercere
vult quandoque immissa (559) eruce aliqua pro admirabili sua pro·
videntia, ita immensam vicissim etiam bonae suae erga nos propter
Christum voluntatis opulentiam collato publico beneficio Ecclesiae
suae d'eelarat, ut suam nobis beneficam alioqui beneficentiam adversus
omnes nostros adversarios approbet et attestetur. In commendatione
porro eiusmodi beneficiorum Dei, horum imprimis Ecclesia admo-
netur.

1. Omnia quidem beneficia, non aliunde, quam a fonte ipso bo-
norum omnium provenire, nempe Deo, et proinde velut ex ipsius Dei
manibus cum gratiarum actione semper accipienda esse. Sed dum
non eadem sit semper. omnium beneficiorum ratio, etiamsi ab uno
Deo omnia proficiscantur, observandam esse diligenter eius beneficii
rationem, cuius nomine publica supplicatio instituta esset.

