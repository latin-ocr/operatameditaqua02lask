195

tandem, ut contemptor ille omnium istiusmodi admonitionum a coetu
Ecclesiae reiiciatur.

Neque vero sola Ministrorum ac Seniorum una omnium (ne dicam
unius aut alterius Ministri) autoritate ab Ecclesia quisque eiicitur,
sed unanimi totius Ecclesiae consensu atque approbatione. Ita enim
Paulus lugere vult totam Ecclesiam circa fratris alicuius excommuni-
tionem, et non temere spiritum suum toti Corinthiorum Ecclesiae
coniungit in tradendo Satanae illo, qui cum noverca illic sua con-
suetudinem habebat ¹). Papa quidem Romanus et iurati illi Episcopi
Ecclesiam hic non morantur, sed, contempto illius iudicio, nescio quam
sibi iurisdictionem arrogarunt, ad quam id quoque pertinere putant,
ut per illos solos excommunicatio fiat. Hac via scilicet perveniendum
erat ad premendam tyrannide Christi Ecclesiam, qui unicus in omni-
bus ipsorum conciliis scopus fuisse videtur. At vero Paulus, qui non
minore alioqui apud Corinthios ministerii sui autoritate, quam Pe-(334)
trus apud Romanos valebat (ne quid hic de Papa Romano eiusque
cornutis Episcopis dicamus), tantum sibi non sumit interim, ut sua
ipse autoritate Corinthium illum, thori paterni violatorem, Satanae
tradat, sed, absens cum esset, Ecclesiam hortatur exposita illi sua sen-
tentia, ut flagitiosus ille in totius Ecclesiae coetu, tanquam se ipso
etiam praesente, Satanae cum publico luctu Ecclesiae tradatur. Hoc
nimirum poscebat fides ministerii Apostolici‚ ut curam quidem seriam
ac diligentem suae Ecclesiae, quamlibet absens, haberet, illamque de
sua voluntate certiorem in eius gubernatione faceret, adeoque et offi-
cii illam sui de rescindendis flagitiosis istiusmodi hominibus graviter
admoneret. Sed sibi ipse non sumit, ut in publico etiam facinore
quidquam omnino sua solius autoritate agat. Caeterum Ecclesiae ipsi
suam autoritatem permittit, ut ipsa in coetu suo id agat, quod ille
agendum esse omnino putabat. Ita vero et in nostris Ecclesiis non
solum SuperintendenS, scd ne Ministri quidem ac Seniores Ecclesiae
una omnes excommunicare quenquam possunt in sua Ecclesia, nisi
totius simul Ecclesiae assensus publicus (335) atque approbatio
accedat.

Diximus autem, quo die frater aliquis publice et nominatim coram
tota Ecclesia denunciatur propter contemptas priores omnes admoni-
tiones, simul quoque diem constitui, quo frater ille, ita iam denun-
ciatus, nisi interea resipiscat, excommunicari debeat, et moneri prae·
terea Ecclesiam totam, ut, si quisquam nimium praecipitari, aut alio-
qui parum legitime peragi putet excommunicationem ipsam adversus
denunciatum fratrem illum, intra octo totos dies ante ipsam excom-

1) 1 eor. 5.
13*

