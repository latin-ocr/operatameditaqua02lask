35.

vestram iudicate, esse verba Pilati, hoc est, Ethnici adeoque et Athei,
non autem Christiani magistratus, perinde atque si legis Divinae ac
religionis cura nihil ad illum omnino debeat pertinere3 —ac rursum
verba illa: Nos legem habemus, esse verba Pharisaicorum et Christo
adversariorum sacerdotum, neque nisi ad Pilatos aut Herodes dici
posse: ut, qui nunc iisdem verbis apud Christianos Principes utuntur,
‚reipsa testentur se illorum, quorum verba repetunt, successores esse,
et Principes omnes non alio a se quam Pilatorum aut Herodum loco
haberi. Qua sane re sa-(Z 3a)tis declarant, quam sint studiosi pro·
movendae ac tuendae autoritatis et dignitatis Principum, quibus in-
terim prae aliis omnibus proximi semper esse volunt. Sed spero
non defuturos Tibi esse hac in parte proceres tuos, qui tuam auto·
ritatem adversus Pharisaicas istiusmodi praestigias pro fide in Te sua
libenter asserant. Et vox ipsa infantium atque sugentium omnes Pha-
risaieos clamores facile obmutescere faciet, ut Christus Dominus istuc
quoque veniat in doctrina sui Euangelii templumque suum ab omnibus
Papisticis nundinationibus cultusque divini profanationibus repurget.

Cumque eius rei initia iam apparere quaedam videantur, in magna
id felicitatis meae parte ponerem, si meus hic libellus piorum istic
conatus ac studium adiuvaret. In quo mihi iuterim etiam excusanda
quaedam erunt. Adumbratus sane erat cum adhuc in Anglia ministe-
rio nostro fungeremur atque adeo etiam a collega nostr0, D. Mar-
tino Micronio, compendio quodam Flandrice redditus, et proinde
tanquam de re praesenti loquitur. Sed in itineribus demum meis, ubi
Angliam reliquissemus, multis locis recognitus est atque in concio-
num praeterea argumentis ad-(Z 3b)1nonitionibusque Ecclesiasticisma-
gna ex parte auctus, quae res paginarum quoque ordinem in ipsa li-
bri aeditione nonnihil interturbavit. Deinde ipsam quoque libelli aedi-
tionem perturbavit inexpectata mea e Frisia migratio, Illic enim coeptus
excudi, hic nunc primum est absolutus. Unde nemini mirum videri
debet, si vel perturbate aliquid scriptum (ut fit in itineribus), vel se-
mel atque iterum repetitum, vel alicubi etiam in observando pagina-
rum ordine aberratum occurrat. Equidem multum interest, in ocio ne,
an vero magnis et arduis itineribus impliciti aliquid agamus: et ty-
pographicae mutatio facile secum errata trahit. Sed ea hic tamen
tanta non sunt, ut fructum lectionis intercipere possint, etiamsi non
nihil forte molestiae adferant, praesertim cum in doctrina nihil sit,
ut spero, quod merito quenquam usque adeo offendere possit.

Haec dissimulare nolui, ne quis nostrum hic etiam candorem in no-
bis desideret. Quodque solum iam restat, Tuam Maiestatem Regiam
summa cum observantia oro, Rex clementissime! ut meam hanc in Te
patriamque meam observantiae publicam contestationem benigno atque

3*

