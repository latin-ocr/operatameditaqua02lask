173

etiam disciplinae abolito, dominatum sibi nescio quem in Ecclesiis
usurparunt, et haeresim esse interpretantur, si quis illos ad primae-
vum rursus Ecclesiae ordinem revocare et Ecclesiae cuiusque guber-
nationem legitimis illius Presbyteris seu Senioribus restitui velit,
quod tamen nisi fiat, neque legitima sane Ecclesiarum, quod ad Di-
vina attinet, gubernatio, neque usus item disciplinae haberi ullo
modo potest. Eos porro, qui sunt extra Ecclesiam, nihil attinet sub
disciplinae usum cogere. Dominus enim illos iudicabit, quemadmodum
Paulus docet. Praetermitti tamen in nobis non debent interim occa-
siones et istos lucrifaciendi, si ullae se modo offerant, nisi quod gra·
dus suprascriptos admonitionum apud eos non oporteat observari.

7. Diximus, eas admonitiones inter omnes invicem fratres obser-
vandas (276) esse, ut intelligamus usum disciplinae Ecclesiasticae
non tantum in faciendis, sed ctiam in recipiendis admonitionibus po·
situm esse, et, qui admonentur, tam se peccare intelligant in Chri-
stum Dominum et Ecclesiam ipsius, si fraternae admonitiones non
amanter, ut debent, ac reverenter recipiant iuxta usum disciplinae,
quam illi etiam in Christum et eius Ecclesiam peccant, qui fratris
sui curam, pro quo Christus est mortuus et qui pro eiusdem corpo-
ris membro habetur, neglectis admonitionibus, habendam sibi non
esse putat.

8. Ut fines disciplinae Ecclesiasticae exponeremus, diximus eas
omnes admonitiones, quae ad usum disciplinae pertinent, ita obser-
vandas esse, ut corpus universum Ecclesiae et singula illius membra
in suo officio contineantur, ut intelligamus, usum disciplinae insti-
tutum esse in Christi Ecclesia. non equidem in condemnationem, sed
in remedium potius infirmitatis nostrae omnium, ut eam usu disci·
plinae veluti freno quodam cohibeamus, tam in universo in genere
Ecclesiae corpore, quam in singulis peculiariter etiam (si quomodo id
fieri queat) membris illius, sine ulla (277) cuiusquam exceptione. Et
res ipsa loquitur, usum disciplinae in Ecclesia non solum esse fre-
num salutare infirmitatis nostrae in corruptela hac naturae nostrum
omnium, ne illi nimium indulgeamus, sed esse etiam vinculum longe
solidissimum adeoque et veluti pabulum quoddam in Ecclesia mutuae
invicem omnium charitatis et libertatis Christianae. Nec abs re dis-
ciplina Ecclesiastica idem esse dicitur in Ecclesia ad eius conserva·
tionem, quod sunt nervi in compage ipsa corporis humani.

9. Diximus, eas praeterea admonitiones ideo etiam obssrvandas
esse, ut, qui illas obstinato animo contemnendas esse putant, Satanae
ad extremum tradantur, ut ostenderemus, quousque progrediendum
sit in usu Ecclesiasticae disciplinae. Nempe cessandum nobis nou
esse, etiamsi apud eos, qui admonentur, praereptum nobis quodam-

