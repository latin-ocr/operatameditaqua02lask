[A. D. 1559] ¹764

inter nos invicem amicorum genera constituit, alterum quod non tam nos
ipsos quam nostra potius amat, alterum quod non equidem nostra sed nos
ipsos observat, atque alterum hoc amicorum genus ab altero ita discernit,
ut a priore illo maiorem eorum quae nostra sunt quam nostri ipsorum, ab
altero vero maiorem multo nostri ipsorum quam eorum quae nostra sunt,
curam haberi dicat. Nimirum qui nostra amant, non equidem propter nos
illa, sed propter seipsos amant, ut illis frui possint; qui vero nosipsos
amant, non tam alioqui nos propter se quam propter nos ipsos potius
amant, quia nobis benevolunt. Inde vero fieri etiam, ut rebus nostris se-
cundis alii nobis de honorum ac fortunarum accessione duntaxat sine ulla
nostri cura gratulantur, alii vero tum demum maxime sint soliciti pro
nobis, necubi honorum ac fortunae nostrae accessione transverse agamur
propter naturae nostrae corruptelam, dum nos et honoribus et fortunis
maxime augeri vident. Ita igitur et Socrates tum demum se maxime pro
suo Alcibiade solicitum fuisse ait, cum ad principatum Atheniensium voca-
retur, quod nusquam plus esset periculi, quam in praestandis officiis iusti
Magistratus. Ita et ego post ingentia patris tui, sanctissimae memoriae,
collata in me beneficia facere non possum, quin sim plane solicitus, ne in-
staurationem religionis isthic humanae prudentiae consiliis sive privatis sive
publicis vel ipsa subiicias vel subiici patiaris. Et memineris ad Reges dic-
tum esse. u Iam ergo sapite o, Reges!” Et memineris rationem eius sa-
pientiae, quam Deus a magistratu in sua Ecclesia requirit, non equidem ut
deliberationes instituant de osculando filio Dei, multo minus ut deliberent,
quatenus osculari debeant filium Dei in adventu ipsius, sed simpliciter ut
demissis in terram capitibus illum osculentur, hoc est, ut illum agnoscant
esse ipsorum Regem ac Dominum. iubentur autem osculari filium Dei
Reges, ut amplectantur disciplinam, non autem de amplectanda disciplina
deliberationes instituant.

Quare quemadmodum vere et ex auimo Domino Deo gratias ago et Tuae
Maiestati totique istic florentissimo Regno et omnibus Christi Ecclesiis
de praecellenti hac vocatione tua gratulor, ita facere non potui, quin huic
gratulationi admonitionem officiorum Tuae Maiestatis adiungerem. Mitto
igitur fratrem hunc in Domino, virum nobilem, Dominum Ioannem Uthen-
hovium ad Tuam Maiestatem, ut nostro nomine de sublimi hac vocatione
tua suppliciter te gratuletur. lta vero me Dominus morbo milii immisso
exercere dignatur, ut ipse manu mea has literas absolvere non potuerim,
sed coactus sim alterius manu eas absolvere. Dedi autem in mandatis eidem
ipsi Domino Uthenhovio, ut per medium Illustris ac Pientissiini Domini
Comitis Bethffordiae, Praesidis consilii Maiestatis Tuae, petitiones quasdam
meas Tuae Maiestati exponat, ad quas petitiones meas suppliciter oro, ut
clemens et benignum responsum obtinere possim, Si valetudo mea passa
fuisset, pluribus ad Tuam Matestatem scribere non defuisset argumentum.
Nunc oro ut hoc meae in Tuam Maiestatem observantiae officium boni
consulere pro sua pietate et clementia dignetur.

Quod superest depraecor a Deo Optimo Maximo Tuae Maiestati ea quae

