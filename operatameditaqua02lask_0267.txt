249

supplicatio. Moxque orditur publicas Ecclesiae preces, quibus ad-
iungitur publica. pro accepto beneficio gratiarum actio, et precatio
item adversus securam illam post accepta beneficia indulgentiam no-
stram ac fastum, ne per haec Ecclesia collato in se Dei beneficio
abutatur.

Postea monetur Ecclesia de Coenae Dominicae usu legitimo, quae
mox administratur, et omnia deinceps administrantur, quemadmodum

antea paulo in supplicatione calamitatis publicae tradita habentur, pa.
557 (huius ed. 24⁷3). (571)

DE CONIUGIORUM CONIUNCTIONE IN EchESIA
GERMANORUM.

 

Nemo in Ecclesiae nostrae ministerio coniungitur matrimonii vin-
culo, nisi in publico Ecclesiae coetu, tum ut publica matrimoniorum
honestas plene observetur, tum ut admonitiones huc pertinentes a
tota semper Ecclesia audiantur ad illius aedificationem. Deinde, nulla
etiam matrimonia pro legitimis habentur in nostrae Ecclesiae mini·
sterio, priusquam in publico Ecclesiae coetu per eius Ministros coniun-
gantur. Postremo, nemo coniungitur in nostra Ecclesia. nisi qui sese
ultro ac sponte disciplinae Ecclesiasticae prius subiecit in coetu
Ecclesiae post aeditam illic fidei suae confessionem.

Monetur autem subinde Ecclesia, ut in ineundis desponsionum
contractibus graves semper aliquot viri et, si commode fieri potest,
nonnulli etiam ex Senioribus Ecclesiae adhibeantur, qui deinde om-
nia rite ac decenter peracta esse in Ministrorum ac Seniorum om-
nium coetu testificari possint. (572)

Monetur praeterea subinde Ecclesia, ne in ineundis desponsionum
contractibus ulla eiusmodi verba intercedant, quae ita alioqui iam
sponsum cum sponsa invicem obstringant, ut non amplius coniugium
inter ipsos, si quae impedimenta intercedant, rescindi possit, donec
coram coetu Ecclesiae ritu publico approbetur et coniungatur.

Postea vero quam contractus desponsionis aliquis inter certa Ec·
clesiae nostrae membra, ut iam est dictum, rite ac decenter trans·
actus est, defertur res tota, ut acta est, ante omnia ad coetum Mi-
nistrorum et Seniorum omnium, ibique inquiritur. num quis aliquid
obstare posse putet, quominus desponsio illa in coetu Ecclesiae ap·
probetur atque desponsi invicem illi publice etiam de more con-
iungantur. Et, si nihil eiusmodi profertur, instituuntur protinus ter·
nae coniungendi eius matrimonii denunciationes publicae et nomina
contrahentium catalogo eorum, qui in nostra coniunguntur Ecclesia,

