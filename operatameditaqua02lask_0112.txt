94

rudirent. Atque sane ex veterum monumentis facile apparet, summa
olim fide ac diligentia observatam fuisse publicam Catechesim, qua
parentum negligentiae Ecclesia mederi conabatur. Sed hic tandem
non dormiit Satan atque optimum illud purioris Ecclesiae institutum
Romani Antichristi technis in novum idolum quoddam vertit, quod
nescio quam baptismi confirmatio·(88)nern vocant, in qua publicae
illius catecheseos usum magica nescio qua, conceptis verbis, rancidi
cuiuspiam olei unctione atque alapae impactione commutatum vide-
mus. At vero nune sane, si unquam alias, maxime est neccesarius
publicae catecheseos usus in Christi Ecclesia sub bac corruptela om-
nis propemodum religionis, sub tanta sectarum multitudine et sub
exoriente ubique fere Atheismo quodam, ad quem nunc nescio quo
modo maxima fere hominum pars propendere ita videtur, ut, nisi a
teneris usque unguiculis, quod dicitur, malo huic eatur obviam, stu-
diumque verae religionis summa cura ac diligentia animis hominum
ex verbo Dei penitus infigatur atque inculcetur, periculum sit pro-
culdubio, ne totus orbis illius contagione inficiatur. Proinde et nos.
post datam nobis hic potest-atem instituendi Peregrinorum ecclesiam,
iuxta doctrinam Christi Domini et Apostolicam observationem, om-
nem nobis nostram operam in hoc etiam dandam esse existimavimus,
ut in usum puerorum publicam in nostra Ecclesia catechesiin insti-
tueremus, ue nostra negligentia et aetas illa periret et nos toti Ec-
cle-(89)siae Divinam accerseremus ultionem. Scimus autem varios
haberi posse ritus ac modos publicae catecheseos, pro eo ac id cuius-
que Ecclesiae commoditas postulare videtur. Quare et nos eum nobis
ritum illius in nostra Ecclesia observandum esse putavimus, qui no-
strae Ecclesiae omniu'm maxime utilis ac commodus esse videbatur,
quemque iam ordine suo exponemus,

Duos “atechismos in nostra Ecclesia habemus, Minorem alterum,
alterum vero Maiorem. Minor ediscitur a pueris, quintum aut sextum
aunum superegressis, priusquam ad Coenae Dominicae usum admit-
tantur. Maior autem Dominicis diebus in concione pomeridiana a
pueris paulo iam adultioribus atque ad Coenae usum admissis exigi-
tur et per Ecclesiasten explicatur. Continet enim maior hic Cate-
chismus quae et Seniores scire expedit, nedum ut a paulo adultiori-
bus tantum ediscantur. Minoris igitur Catechismi examinatio atque
explicatio ad hunc modum in nostra Ecclesia observatur.

Ritus exigendi atque explicandi Minoris Catechismi. (90)

Posteaquam infantes sexus utriusque quintum annum in nostra
Ecclesia attigerunt, nomina illorum per Ministros publice censentur

