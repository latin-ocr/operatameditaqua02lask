155

duntaxat quandam rationis nostrae cogitationem incurrat, sed quae
ad ima usque cordis nostri penetralia autore Spiritu sancto pertingat.
Nimirum Spiritus sanctus (assiduus alioqui testis Christi, ⁴et efficax
proculdubio glorificator in omni ipsius institutione) longe (232) aliam
Christi recordationem in nostris cordibus operatur cirea Coenae usum,
quain faciant omnes humanae sive imagines sive statuae seu theatri-
cae qualescunque repraesentationes. Haec ita, inquam, cum se habeant
omnia, perspicuum est, Christum Dominum, qui Divinam alioqui Spi-
ritus sancti vim in suae institutionis observatione intuebatur, ad eius-
modi certe sui recordationem Coenam suam instituisse, quae nobis
non historicam tantum rei gestae memoriam in otiosam quandam co-
gitationem revocaret, sed quae ipsas etiam cordis nostri medullas ad
nos in fide. adumbrati nobis mysterii obfirmandos atque obsignandos
Spiritu sancto autore penitus commoveret.

Ad eundem porro finem et circumcisionem olim institutam fuisse, ex
Dei ipsius ad Abrahamum verbis videmus, dum ait, ideo illam fuisse in
eius familia observandam, ut esset Deus ipsius et seminis ipsius¹). Neque
euim post circumcisionem aut Abrahami aut cuiuspiam alterius in suo
semine Deus tum primum incoepit esse et Abrahami et seminis ipsius
Deus, quemadmodum Paulus docet. Sed his verbis docetur Abraham
ideo sibi et suae familiae imperatam fuisse (233) circumcisionem, ut
et ipse per omnem vitam suam et familia eius deinceps post ipsum
certi essent signi huius testimonio, Deum proculdubio suum Deum
esse, qui illis, ut electo suo populo, in ipsorum necessitatibus nun-
quam esset ope sua Divina defuturus, modo ne illum destinata irn-
pietate rebellique suo contemptu ad iracundiam provocarent. Ita et
in Paschali Coena olim finem videmus eundem prorsus, dum Deus
ipsemet illam se a‘d monumentum aeternum sui erga Israelem bene·
ficii instituisse testatur, nimirum ut tota illa Israelis Ecclesia Coe-
nae suae illius anniversariae testimonio certa esset, Deum semper
sore protectorem et adiutorem suum, quemadmodum id admirabili
illa prorsusque stupenda ex Aegypto ipsius eductione luculentissime
declaravit. Ita et Baptismum ad eundem ipsum finem institutum esse
clarissime docet Petrus, dum illum ἐπερώτημα bonae nostrae erga
Deum conscientiae esse testatur. Nimirum pii omnes in Ecclesia ob-
firmantur Baptismi testimonio in certa fide emundationis et reconci-
liationis suae cum Patre Deo per sanguinem Christi Domini, cuius
demum fiducia non reformi-(234)dant iudicium Dei propter suam
cum Christo Domino in corpore ct sanguine ipsius, quo sunt abluti,
communionem.

¹) Gen. 17.

