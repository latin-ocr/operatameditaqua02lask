85

6. Ne occidas.
7. Ne sis moechus.

8. Ne fureris. (66)

9. Ne testificeris falso contra proximum tuum.

10. Ne concupiscas domum proximi tui. Ne concupiscas, inquam,
uxorem proximi tui, aut servum eius, aut ancillam eius, aut bovem
eius, aut asinum eius, denique nihil omnino, quod est proximi tui.”

Post lectum dacalogum sumit inde Minister occasiones admonendi
Ecclesiam de peccatis ipsius, eamque ad illorum agnitionem et sui
hoc nomine accusationem veniaeque divinae implorationem diligen-

ter exhortatur ad hunc modum:
uVidemus divina hac lege horribilem nobis naturae nostrae corru-

ptelam, velut speculo quodam nostri nobis proposito, ob oculos no-
stros poni. Frustra enim nobis prohiberentur, quae natura nostra
non appeteremus. Unde cum nos ea omnia appetere omnibusque
hisce molis obnoxii esse convincimur, datae nobis legis huius divinae
testimonio, agnoscamus nostra ipsorum peccata coram Domino, illo-
rumque nomine nos unanimiter omnes accusemus et eorum condona-
tionem gratuitam propter Christum sup-(67)plices imploremus.''

Precatio complectens confessionem.

a Omnipotens aeterne Deus! misericors Pater! prosternimus nos sup-
plices coram tua Maiestate Divina, contra quam nos gravissime pec-
casse assidueque indies etiam peecare, aperte et sine hypocrisi profite-
mur, adeo ut aspectu ipso tuae Maiestatis haudquaquam digni simus,
nedum ut inter filios tuos censeamur. Etenim, praeterquam quod in
peccato concepti ac nati, omnis boni prorsus expertes, pleni omni
iniquitate sumus, infinitis etiam modis tua praecepta quotidie viola-
mus, dum neque te, ut debemus, colimus pro tuae Maiestatis Divinae
excellentia vereque paterna in nos beneficentia, et proximum nostrum
contra mandatum tuum nostris erga illum officiis fraudamus ¹). Atque
ita convincimur, nos iusto tuo iudicio esse omnino reos aeternae
condemnationis planeque de nobis actum esse, nisi adversus iudicii
tui iustam alio-(68)qui severitatem immensa misericordiae tuae ma-
gnitudo dignum tua clementia triumphum in filio tuo unigenito
egisset. In quo nimirum ita nos acceptare dignatus es, ut poeniten·
tibus omnibus. etiamsi procul absint adhuc, summa tamen cum testi-
ficatione divinae ac vere paternae benignitatis tuae ultro occurras ²),

¹) Lucae 15. Psal. 51. Gene. 6, 8. ²) Lucae 15.

