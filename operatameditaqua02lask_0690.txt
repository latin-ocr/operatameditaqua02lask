[A. D. 1551] (568

Ἴ Maximus causam huuc totam provehere et gubernare ita velit, ut in ea
agenda nihil aliud quaeratur quam gloria divini sui adorandique nominis,
in conservanda Evangelii puritate et Ecclesiarum ipsius pacificatione, quas
nunc propter nostram erga Deum ingratitudinem perturbari gravissime
misereque affligi et dissipari videmus. Alioqui si quid aliud hic quaeratur,
quam Evangelicae atque Apostolicae doctrinae conservatio et Ecclesiarum
illam profitentium pacificatio, metuo ne iis ipsis consiliis exitium nobis ipsi
accersamus, quibus nos sublevari posse putamus. Neque vero de vestra hic
pietate quidquam dubito, sed dum priora exempla in similibus consiliis
mecum reputo, non temere mihi buius mentionem facere posse videor, ut
aliorum exemplis admoniti nobis diligenter caveamus. Deus non illuditur
proculdubio et nomen suum adorandum nostris affectibus praetexi impune
non sinit. Quodsi ad conquirenda nobis humana praesidia animam adiici·
muS, postposita interim cura placandi Dei, quem gravissime offendimus,
equidem haud scio an non nostram ipsorum magis, quam Dei gloriam in
nostris consiliis quaeramus. Atque utinam tantum adhibitum suisset hacte-
nus studii ac diligentiae in placando Deo, quantum laboris in quaerendis
humanis praesidiis adhibitum suit, nimirum et doctrinae dissidia fuissent
composita, quae adhuc extare in Ecclesiis adeoque et vi augeri indies, ue
dicam componi videmus, et disciplinae Ecclesiasticae usum restitutum utcun-
que iampridem habuissemus, nunc quum et dissidia gliscere, etiam inter
restitutas Ecclesias et omnem disciplinae usum negligi, denique et rideri
passim videmus. Vestrarum sane partium fuerit, lllustr. principes! dare
operam, ut pari studio ac diligentia et dissidia doctrinae omnia. ex verbo
Dei componerentur, et usus rursum disciplinae legitimus iu Ecelesiis insti·
tueretur, quemadmodum in quaerendis humanis praesidiis cessandum vobis
non esse putastis. Id porro si faciatis. nihil dubito, Deum Optimum Maxi·
mum fortunaturum esse coepta et consilia vestra omnia, qui causae et glo-
riae filii sui in conservando eius Evangelio deesse hauddubie non potest.
Quid vero hic interea sit actum a die quartadecima Septembris, qualiteras
vestras accepi. in hunc usque diem, qua item diligentia acta sint omnia et
quid ad rem institutam pertinere adhuc videatur, id totum utraque vestra
Celsitudo facile intelliget ex eodem ipso homine ³), a quo ego literas ve-
stras accepi. Quodque ad me attinet, optarim, si ullo modo possim. non
dico satisfacere, hoc euim non est tenuitatis nostrae, sed tamen aliqua
saltem ex parte respondere vestrae de me expectationi. Et utrique vestrae
Celsitudini gratiam liabeo, quod me dignum esse iudicaverint pro sua cle·
mentia consiliorum suorum benigna et confidenti communicatione ⁴), dc·
seroque vicissim utrique vestrae Celsitudini summa cum observantia operam
meam studium diligentiam ac fidem pro mea tenuitate et me utrique dili-
gentissime commendo. Loudiui prima Decembris. A0. post Chr. nat. 1551.

Utrique vestrae Celsitudiui Illustrissimac addictissimus servitor,

loaNNsss a LAsco m. pr.

¹) Litterae illae credentiales in Arch. Berol. etiamnunc in apogr. asservantur.

