[A. D. 1559] 762

igitur abs te, Regina Serenissima! ut te ethnico more ad dominatum in
tuos a Dominorum omnium Dominatore Deo vocatam esse, aut putes ipsa,
vel tibi ab aliis persuaderi id patiaris, sed cogites, omnes istiusmodi voces
Ethnicas esse, ac proinde a Christiano quolibet Magistratu maxime alienas
esse oportere. Quid? quod Paulus iu ipsis etiam Ethnicis Christiani Magi-
stratus imaginem nobis adumbravit, ut, etiamsi eam ab illis, usurpato sibi
dominandi in suos iure, violatam esse videamus, mentem nihilominus atque
ordinationem Dei nos in legitimo Christianoque Magistratu quolibet obser-
vemus. Ita sane omnem omnis potestatem docet esse Dei ministrium atque
ordinationem, ut sit custos legis in concredito sibi p0pu10, dum eius obe-
dientiam remuneratur et inobedientiam punit. Capita autem praecipua
constituit idem Paulus, in quibus potissimum Christiani cuiusque Magistra-
tus officium versatur, nempe publicae pietatis et tranquillitatis custodiam,
quorum altero quae ad Deum, altero vero quae ad proximum pertinent,
continentur, nt Magistratus quisque intelligat, se et publici cultus Divini
a Deo imperati, qui sub pietatis nomine censetur, et politicae itcm univer-
sae gubernationis quam publica tranquillitas in se complectitur, custodem
esse oportere.

Quin et modum eius custodiae legis nobis luculenter exponit, ne voca-
tionum in ministerio Ecclesiastico discrimina confundere velle videatur·

Discernit politicum gladium a gladio Spiritus, atque huius ministerium
Episcopis et Presbyteris in Ecclesia, illius vero usum legitimum Magis·
tratui consignat, ne aut Episcopi Magistratus officium invadere, quod in
Papismo factum videmus, aut Magistratus rursum gladii Spiritus guber-
nationem sibi quoquomodo usurpare possint, sed alii interim alios in officio
contineant, hoc est, ut Magistratus Episcopos observet, ne quid praeter
verbi Divini doctrinam in Ecclesia vel doceant vel statuant fidemque illo-
rum hac in parte ac diligentia externa etiam remuneratione compendat
atque ornet, infidelitatem vero ac negligentiam legitimo gladii sui usu cor-
rigat et puniat, pro eo ac id Divini nominis gloria et Ecclesiae aedificatio
postulare videtur, — Episcopi vero dent operam petitis ex verbo Dei admo-
nitionibus‚ ne quid Magistratus rursum vel designet vel praescribat Eccle-
siae, pugnans ullo modo cum pietate vera veroque Dei cultu, eum publicae
item honestatis, quam non temere alioqui pietati adiungit Apostolus, et
tranquillitatis custodiam. ln hac igitur praecellentis tuae vocationis Regiae
a Paulo Apostolo deliniata veluti imagine quadam tuum ipsius officium in-
tueri atque observare debebis, Sereuissima Regina! nempe ut te fidelem esse
ancillam ac ministram Dei declares coram tua Ecclesia in publicae pieta-
tis honestatis et tranquillitatis custodia, hoc est, ut doctrinae Apostolicae
et veri cultus Divini puritatem, morum item honestatem, individuam alio-
qui verae pietatis sociam, et tranquillitatem publicam inter tuos retineas
alas exornes et tua autoritate Regia iuxta traditi tibi a Domino gladii
politici usum tuearis ac propugnes. Contra vero ut doctiinae Apostolicae
adulterationem ac profanationem, cultus item Divini veri violationem anti-
christianam et obstinatos honestatis et tranquillitatis publicae turbatores,

