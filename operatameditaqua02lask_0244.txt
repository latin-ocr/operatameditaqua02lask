226

neglectae potissiinum inter Ministros ipsos Ecclesiasticae disciplinae
proculdubio debemus, quae si extaret legitimumque suum usum in
Ecclesia haberet, neque sane verbi Ministris liceret negligentes esse
in suis apud Magistratum admonitionibus, neque Magistratus ipse
item pro DeipMinistro in eius Ecclesia haberetur, si adversus Mini-
strorum legitimas ex verbo Dei admonitiones pertinaciter aliquid
atque obstinate age-(511)re in Ecclesia vellet, quemadmodum de
Theodosio Imperatore legimus. Imo vero omnia suo loco suoque
gradu consisterent in«Ecclesia omniaque suum hauddubie progres-
sum legitimum haberent, si legitimus Ecclesiastieae disciplinae usus,
inter Ministros potissimum ipsos haberetur. Proinde et nOS‚ post
permissam nobis Divino beneficio et Regia benignitate Ecclesiae hic
nunc institutionem, ne nostro hac in parte officio defuisse ullo modo
videremur, in hoc protinus omnes omni cura ac studio nostro incu-
buimus, qui ad illius ministerium admoti sumus, ut, constitutis Ec-
clesiae Senioribus seu Presbyteris, legitimum inter nos ante omnia
disciplinae usum institueremus, etiamsi nos id sine magnis multorum
clamoribus magnaque praeterea multorum invidia facere non posse
intelligeremus. Atque a nobis ipsis auspicandum esse usum discipli-
nae existimavimus, ut reliquae nostrae toti Ecclesiae, ut de aliis ta-
ceam, exemplo qualicunque nostro hac in parte praeluceremus. Qua-
lem igitur instaurandae inter nos disciplinae usum. gubernandaeque
adeo in (512) nostro ministerio totius Ecclesiae rationem institueri-
mus, id vero iam totum ordine ponemus.

Primum tota Ecclesiae nostrae gubernatio non est posita in unius
aut alterius cuiuspiam, quisquis tandem ille sit, arbitrio atque auto-
ritate, sed in unanimi coetus universi omnium Ministrorum ac Se-
nicrum Ecclesiae assensu et comprobatione. In quo tamen coetu in-
terim, non tam equidem numerantur, quam ponderantur potius sin·
gulorum sententiae, ut omnia ex verbo Dei statuantur, eaque reii-
ciantur, etiamsi numero suffragiorum superiora esse videntur, ,quae
verbi Divini autoritate comprobari non queant: certe nihilomnino
fiat, quod ullo modo a verbi Divini doctrina dissentaneum videri
possit. Etsi autem superintendenti proximisque post illum Ministris
aliis suus honor semper habetur, in gubernatione tamen ipsa Eccle-
siae dicendaque in coetu Ministrorum ac Seniorum 'sua sententia
nihilo plus habet Superintendens‚ vel potestatis, vel (513) autoritatis,
quam unus quilibet e Seniorum numero, nisi quod omnium senten-
tias colligit et observat, idque' inprimis operam dat, utin ferendis
singulorum suffragiis omnia ordine ac dicenter fiant. Maximo enim
Ecclesiarum malo videmus, collatam in unum aut alterum omnem
gubernandae Ecclesiae autoritatem in Antichristianam tandem tyran-

 

