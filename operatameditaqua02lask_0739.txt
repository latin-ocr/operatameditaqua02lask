71⁷ [A. D. 1556]

te pro tua virili altorem Christi Ecclesiae veraeque in illa religionis
assertorem ²), non sine vitae fortunarumque etiam tuarum periculo Β), per
Dei gratiam declarasti, ita id iarn quoque deinceps tanto alioqui maiore
animi fortitudine ac constantia praestes ad nominis divini gloriam, quanto
te sublimiore loco divino beneficio collocatum esse vides, —id inquam tibi
ex animo precor et mea quantumvis exilia officia tuae Celsitudini summa
cum observantia mea commendo.

Quo die te ad eam dignitatem, quam es adeptus, divina Providentia
pervenisse intellexi, facere non potui, quin Dei primum Ecclesiae, deinde
rei quoque publicae in impetiri, postremo Tibi etiam maiorem sanein
modum gratularer. Studium pietatis, cuius specimen hactenus minime ob·
scutum edidisti, facit, ut tuo nomine Christi Ecclesiae gratuler, quae si
unquam alias, nunc certe omnium maxime piis publicaeque pacis amanti·
bus patronis ac Mecaenatibus eget. Integritatis vero ac synceri pectoris
tui nomine gratulor toti Imperio, sub ea praesertim orbis propemodum
totius hypocrisi, quae haud scio an unquam antea in universo mortalium
sere genere magis viguerit omnino. Tibi autem gratulor, Princeps Illustris·
sime! quod per eam dignitatis tuae accessionem nactus sis pulcherrimam
occasionem praelucendi aliis Principibus consilio exemploque tuo, cum in
promovenda vera religione, quam equidem et domestica doctrinae dissidia
et adversariorum improbitas et sectarum item colluvies non vulgariter re·
morantur, tum et in procuranda conservandaque pace ac tranquillitate Im·
perii publica, quam sane nobis antichristus Romanus cum suo satellitio,
non modo invidet toto pectore, sed perturbare etiam modis omnibus pro-
culdubio conatur. Hisce inquam nominibus gratulandam ego esse putavi
et Ecclesiae Christi et Reipublicae et Tibi denique ipsi eam, quae tibi
obtigit, dignitatis tuae accessionem.

Cuius equidem meae gratulationis ut tibi qualemcunque significationem
darem, in causa mihi fuerunt, primum tua singularis in pios omnes pro-
pensio, quam erga me quoque aute annos opinor octo Heidelbergae, cum
eo obiter ex Frisia venissem ⁴), benevolentissime pro virtute clementiaque
tua declarasti: deinde vero ipsa temporum occasio etiam, quam mihi prae-
termittendam non esse existimavi, si quo modo per meae huius gratulatio·
nis significationem calcaria quaedam, quod aiunt, tibi, sponte alioqui cur-
sum tuum adomanti, adderem. Intelligis enim pro tua pietate, ad ea te
praestanda per nostram gratulationem invitari, quorum nomine dignitatis
hanc tuae accessionem et Ecclesiae et Reipublicae et Tibi adeo ipsi gra-
tulandam esse existimamus.

Et fateor quidem, me tantae rei haudquaquam parem esse hancque meam
gratulationem et ineptam et forte impertinentem etiam videre posse, ab
homine videlicet et parum noto et peregrino passimque iactato ac veluti
extorre profectam. Sed abs te neque pro ignotis neque pro peregrinis
censeri puto —- quae tua e'st pietas, Princeps Illustrissime! -— etiamsi iuxta
carnem maxime ignoti peregrinique sint, qui se modo domesticos fidei, agnito
Prophetarum atque Apostolorum fundamento, esse profitentur, Et adeo te

