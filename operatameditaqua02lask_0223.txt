205Χ

pore excludamus, ad nominis tui sacrosancti gloriam, ad Ecclesiae
item huius nostrae conservationem atque aedificationem et ad reme·
dium extremum pertinaciae atque obstinationis praedicti impoenitentis
fratris nostri. Et quoniam tu ipse te nobis in tuo nomine congrega-
tis semper quidem, sed potissimum in ministerio Ecclesiae tuae ver-
santibus adfuturum esse ac Spiritu tuo etiam gubernaturum promi-
sisti, — te supplices invocamus, ut nobis virtute tua Divina adesse,
nostrumque hoc ministerium in excludendo impoenitente hoc fratre
nostro a coetu nostro, Divini Spiritus tui virtute gubernare atque ef-
ficax reddere digneris Tuisque iam verbis confisi et tui adorandi
Spiritus virtute instructi, Domine Rex Doctor et Pontifex noster ae·
terne! impoenitentem hunc fratrem nostrum N.‚ omniumque hactenus
Ecclesiasticarum admonitionum obstinatum contemptorem, in tuo no-
, mine tuaque potestate et autoritate, veluti noxium corpori nostro
membrum, in tuae Maiestatis Divinae Ecclesiaeque buius tuae totius
conspec-(359)tu publice a coetu deinceps nostro salutarique eins so-
cietate (ipsius interim vicem miserantes) excludimus ac resecamus.
Eius peccatum pro functione nostri ministerii ligamus, ligatumque
esse in coelo pariter ac in terra iuxta doctrinam verbi tui pronun-
ciamus, et piis ubique omnibns pro eiecto foras prorsusque iam
Ethnico homine ac publicano habendum esse censemus. Atque Sata-
nae illum iam, Paulum Apostolum tuum sequuti, ingemiscentes tra-
dimus in carnis suae interitum, si quo modo, illi adhuc mortuus per
afflictiones a Satana infligendas, spiritu interim suo ad extremum ex
tuo beneficio reviviscere ac servari possit. Venisti enim servare
quod perierat et ut cessare facias illius in nobis tyrannidem( qui
propter nostrum peccatum mortis in nos imperium obtinebat, — qui
cum Deo Patre tuo et sancto Spiritu vivis ac regnas Deus trinus et
*unus in saecula. Amen''. ¹)

Absoluta porro ad hunc modum ipsa excommunicationis declara·
tione, monet Ecclesiam Minister, ad quem modum quisque (360) in
Ecclesia erga excommunicatum illum affectus esse, quatenusve cum
eo consuetudinem habere debeat, tantisper dum non resipiscit.

1. Docet habendum esse illum pro Ethnico et publicano, quemad-
modum Christus docet, cuius videlicet peccata ligata sint ministerii
Ecclesiastici testimonio in coelo et in terra, donec se reconciliet Ec· Ι
clesiae per publicam poenitentiam iuxta verbum Dei, et proinde ad
precum Ecclesiasticarum Sacramentorumque communionem haudqua-
quam admittendum esse. In publicis tamen concionibus ferendum esse

¹) Matth. 18. Luc. 19. Heb. 2,

