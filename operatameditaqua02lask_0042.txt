24

potuissemus Ac de rege quidem illo nihil nunc attinet dicere, nisi
quod optimum Principem ab impudentissimis Sycophantis praeoccupa-
tum esse dolemus. Illud sane notius est, quam ut negari a quoquam
possit, nos nostrosque omnes, non tam equidem nostra voluntate,
quam iussu Regio potius ad Saxonicas, ut nunc vocantur, Ecclesias
delatos esse, nedum ut illas unquam in nostro ex Anglia abitu ¹vo-
luerimus perturbare. Ego certe toto meo ex Dania in Frisiam itinere,
quantum potui, vitavi, ne ullarum omnino turbarum usquam autor,
non essem modo, sed ne videri quidem ullo modo possem, neque quem-
(δ 4¹³) quam toto illo itinere meo controversiae ullius nomine com-
pellavi, praeterquam Bremae, posteaquam Pastor illic Primarius, qui
mecum alias (ut antea dictum est) coenae Dominicae participaverat,
ad me pro vetere nostra amicitia venisset mensaque nostra familia-
riter una cum uno e civitatis illius consulibus adesset. Sed ita in-
terim colloquuti inter nos sumus. ut omnes amanter ab invicem di-
grederemur sine ulla omnino utriusque nostrum offensione veterem-
que adeo nostram inter nos amicitiam novis invicem gratulationibus
ac mutuis comprecationibus, non sine lachrymis, contestati simus. Ita
videlicet perturbare conati sumus Saxonicas Ecelesias, nisi quod no-
vus Cato iste, posteaquam semel pudere desiit, omnem sibi quidvis
mentiendi ac calumniandi licentiam permittit, et si quis calumnias
illius suique similium pacis studio declinet, delitescere illum velle
fingat. qui vero colloquium expetat, turbarum protinus accuset: in-
terim tamen mendacii omnes prae se suisque insimulet, ex sese alio-
qui omnes metiens, quemadmodum potores ebrietatis omnes quos-
cunque viderint, prae se, accusant, cumque mendaciis ipsemet (Σ 5²2)
ac calumniis totus madeat sibique in hoc mire placeat, ad eundem
quoque modum alios omnes affectos esse putat. Tantundem autem
frontis babet in praetexenda blasphemiarum, quas in me accusat, ca-
lumnia, primumque affirmat, nos ex mendaciis corruptaeque rationis
nostrae vanitate et mali cordis promptuario depromere ea, quae ipse
execrandas blasphemias esse vociferatur. Deinde vero secum ipse
mox pugnans araneis nos similes facit, qui ex optimis videlicet fio-
ribus pessima venena colligamus. Hic namque aut mendacia cor-
ruptaeque rationis nostrae vanitatem et malum eor inter optimos
fiores numerat, ut se non temere sibi in ullis placere ostendat, aut
suam ipse impudentiam prodit, dum nos araneis similes facit. Quod-
si optimorum florum nomine suam designat delitescentiam et proinde
corporalem quoque ore carnali corporis Christi manducationem, id
quidem facit suo more, ut controversa pro concessis sumat. Sed nos
hosce ipsius flores a fructibus ipsorum, quos nobis protulerunt pro-
ferreque adhuc non cessant, aestimamus, nempe idololatria et tyran·-

