288

atque Apostolicae confessioni — summo quod tamen loco merito¹ est
habendum — sed et honor magnus illi apud omnes, et praemia insuper
honorificentissima publice constituta habentur. Et sit hoc quidem
Regia tua prudentissimique Senatus tui munificentia, sed interim
non sine peculiari Dei ipsius providentia, qui suos semper Cyros et
Darios excitat, ut pressam captivitate Babylonica Dei Ecclesiam pro-
vehant tueantur ac colant. Excitat subinde et Iosias suos, qui legi
Divinae suae fere abolitae dignitatem rursus autoritatemque suam in
suo populo restituant collapsamque omnem religionem instaurent.
Ita sane et te nunc singulari beneficio suo ad iuvandam suam Ec-
clesiam excitasse videtur Deus Optimus Maximus, Serenissime Rex!
in hac ipsius afflictione, ut in profligatis alibi membris suis suum
apud te domicilium habeat tuisque auspiciis foveatur ac sustentetur.
Imo vero, dum teneram adhuc istam aetatem tuam et tot in illa in-
terim tantaque Dei dona intuemur, quanta sine maxima omnium ad-
miratione reputari haudquaquam possunt: dum item perpendimus,
quam admirabili consilio Deus doctrinam sui Euangelii sub puerili
(A iia) hac aetate tua provehere hic stabilireque voluerit: postremo
dum cogitamus, quantis periculis, a Satana proculdubio Christi eius-
que doctrinae odio in te et tuos concitatis, Deus te hactenus mirabi-
liter exemerit, — haec sane Dei admiranda circa te opera eiusmodi
esse videmus, ut non immerito nobis, una cum Ioannis Baptistae
admiratoribus illis, diccre posse existimemus: Quisnam Rex erit
puer iste, teque non altorem solum Christi Ecclesiae in Regno hoc
tuo florentissimo, sed certissimum alibi etiam illius propagatorem,
modo nobis forte adhuc incognito, atque oppressae iam magna ex
parte per Antichristi tyrannidem verae religionis instauratorem rursus
fore, persuasissimum nobis habeamus. Quid? quod eo iam spectare
id propemodum videtur, quod non tuac modo gentis in observanda
vera religione, sed omnium etiam peregrinorum undecunque huc con-
fluentium curam tibi habendam esse statuisti, nc quo modo videlicet
fiat, ut doctrinae Euangelicae puritas per sectarum, nusquam non
irrepentium, contagionem labefactetur. Nimirum, conservata hic tuis
auspiciis inter peregrinos doctrinae et institutionum Christi puritate,
(A iib) plurimum sane commodabit semper ad restituendam veram
religionem iis locis, in quibus nunc Ecclesias dissipari piosque
omnes affligi et sacra omnia Antichristiana idololatria profanari
videmus.

Agnoscimus igitur immensam Dei in hisce illius.‹·irca te operibus,
Serenissimc Rex! bonitatem ac misericordiam tibique illorum nomi-
ne et toti adeo Christi Ecclesiae summopere gratulamur, ct plane id
debiti officiique nostri esse fatemur, ut nostram erga Deum pro tanto

