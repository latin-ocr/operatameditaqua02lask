17¹1

1. Ut quisque in Ecclesia suam iu Deum fidem ore suo pro
doni sui mensura contestetur, priusquam ad Coenae Dominicae usum
admittatur. ὁ

2. Ut institutum a Christo Domino in sua Ecclesia cultum pu-
blicum in ¹publico verbi, Sacramentorum et‘ obsecrationum ministe-
rio quisque diligenter observet.

3. Ut. suam quisque⁴ infirmitatem in Ecclesia, quod ad legis
Divinae obedientiam attinet, ingenue agnoscat, in illa se sibi displi-
cere, illam se accusare proque illa se veniam petere oportere semper
testetur.

Plebis item in tota Ecclesia omniumque illius membrorum officia
erga Ministros et ipsorum ministerium in hoc potissimum sunt posita:

l. Ut quisque in Ecclesia publicum illius a Deo institutum mini-
sterium. non hominum scd Dei ipsius ministerium esse agnoscat il-
ludque ut Dci ordinationem veneretur ac suscipiat.

2. Ut Ministris suis legitimis quisque in Ecclesia, tanquam Christi
ipsius legatis in ipsorum ministerio, imo vero tanquam Christo ipsi-
met Domino, per illos Ecclesiam suam (286) gubernanti, pareat: ad-
monitiones illorum, tam privatas, quam publicas reverenter atque aman-
ter admittat‚ et ab omni adversus illos murmuratione modis plane ,
omnibus sibi caveat.

3. Ut non solum sibi quisque a murmurationibus contra Ministros
in Ecclesia caveat, sed ut, si quos alios murmuratoresnovit, illos pri-
vatim primum, deinde uno atque altero teste adhibito, redarguat, et,
si admonitiones suas contemni videt, ab illorum familiari consuetudine
se subducat remque ad Ministros Ecclesiae deferat.

4. Ut quisque in Ecclesia consensum doctrinae unanimem una cum
Ministris retinere se ac tueri apud omnes debere statuat, et, si quid
in doctrina vitave Ministrorum desiderat, illos prius observatis ad-
monitionum gradibus rcdarguat, quam eos quoquo modo ministeriumve
illorum traducat.

5. Ut quisque in Ecclesia intelligat atque agnoscat esse debiti of-
ficiique sui, ut pro sua virili adiumento sit toti Ecclesiae in alendis
ac fovendis Ministris ipsius. Aequum est enim, ut, qui seminant spi—
ritualia, me·(287)tant corporalia apud eos, quibus eoelestia seminarunt,
neque desit pabulum apud eos bovi trituranti, apud quos ille
triturat ¹).

Quae autem plebis totius ac singulorum membrorum in Ecclesia
officia ad mutuam fratrum invicem omnium societatem pertinent, in

hoc imprimis consistere videntur:

¹) 1 Cor, 9.
ΙΙ. 12

