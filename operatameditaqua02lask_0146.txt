‚128

4. Interro. Quidnam docemur in prioris tabulae praeceptis?

Respon. Primum, quod, omissis omnibus creaturis omnino ¹), in so-
lum nos Deum, Patrem Domini nostri Iesu Christi, credere, illi fidere,
illum invocare oporteat ‘·’). Secunde, quod eum ipsum Deum non (170)
sub ullis omnino imaginibus, neque item per excogitatum a nobis
cultum ullum, sed in spiritu duntaxat et veritate colere atque adorare
debemus 3). Tertio, quod nos adorandum nomen et verbum illius sum-
ma cum observantia usurpare reverenterque iu rebus omnibus nostris
illud celebrare oporteat. Quarto, quod omnes illius institutiones Ec-
clesiasticas diligenter observare inque illis nos summa cura exercere
debeamus iuxta ipsius ordinationem ⁴).

5. Interro. Quid vero docemur in posterioris tabula praeceptis?

Respon. Primo, quod nos parentibus nostris omnem honorem obe·
dientiam et adiumentum praestare omnino oporteat, praeterquam si
quo modo id cum Dei gloria pugnare constet ⁵). Sub parentum vero
nomine comprehenduntur Magistratus, domini in quorum familia
versamur, praeceptores et qui ullo modo nostri curam parentum in-
star habent, aut quorum ope atque opera ullo modo sublevamur 6).
Deinde vero in reliquis praeceptis eius tabulae docemur, ut proxi-
mum nostrum quemlibet vere et ex animo diligamuffl), nullam omnino
illius quoquo modo laedendi occasionem (171) seientes ac volentes
praebeamus, sive in tama, sive in fortunis aut aliis quibuscunque
tandem rebus ipsius, sed eum iuvare potius illique commodare modis
omnibus pro nostra virili conemur.

6. Interro. Quid vero nobis praecipitur ultimo secundae tabulae
praecepto?

Respon. Ne ullum omnino pravum affectum ullamve concupiscen-
tiam, cum Dei gloria et proximi commodis ullo modo pugnantem, in
corde nostro haerere patiamur S).

7. Interro. Astringimurne omnes ad plenam legis huius obedientiam
sub poena condemnationis?

Respon. Omnino. Siquidem maledictum esse ait scriptura, qui
non permanet in his omnibus, quae in libro legis huius sunt scripta,
ut faciat ea 9).

8. Interro. Potestne quisquam eam ipsam Dei legem, ut est tradita,
omni ex parte per suam obedientiam praestare?

Respon. Nequaquam. Lex enim ipsa in sese spiritalis est ¹⁰), nos

.

acb—4... ‘m .-.na-‚⁴

¹) Matth. 4. 2)Ioan. 4. Esa. 29. ³) Matth. 15. Psal. 115.
⁴) Ezec. 20. Num. 15. lere. 17. ⁵) Levit. 19. Ephe. 6. Prov. 23.
6) Gal. 3. l. Pet. 2. Rom. 13. ⁷) Luc. 6. Rom. 12. ⁸) Rom. 7.

9) Dent. 27. Gala. 3. ¹⁰) Rom. 5, 7, 8.

