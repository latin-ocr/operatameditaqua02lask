l (lor. IQ.

396 CONF. Ech. LOND.

usu Coenae Dominicae, aut ipsa ceremoniae institutione, ut fe·
minae ab usu circumcisionis, mysteriorumve ipsius considera-
tione, ut palam impii, excludantur. Quemadmodum enim quod
corde creditur, ore etiam id, qui modo possunt, profiteri omnes
debent, ita cum institutae a Christo Domino in sua Ecclesia
ceremoniae sint veluti visibile verbum quoddam, equidem et
visibili verbo profiteri omnes debemus fidem nostram in tota
Ecclesia et omnibus membris eius, quatenus id quidem licet
facere, nisi si id nobis aut naturae nostrae adnata infirmitas,
aut peculiaris quaedam mysteriorum adumbratim aut ipsa in-
stitutio verbis disertis non permittat.

Quare hic accusamus omnes eos, qui a ceremoniarum pro-
fessione arcere illos in Ecclesia conantur, atque unitatem Ee-
clesiae hoc nomine, quod in ipsis cst, scindunt, qui neque in·
firmitate (31) naturae, neque peculiari ulla mysteriorum adum-
bratione, neque ullis item institutionis verbis excluduntur, id
quod in baptismi usu ab Anabaptistis fieri manifeste videmus,
qua de re postea suo loco plura.

Sunt autem ceremoniae a Christo Domino in sua Ecclesia
institutae circa publicum potissimum verbi et signorum mysti-
corum ministerium. quae Sacramenta vocamus. In harum igitur
observatione legitima posita est haec de qua loquimur professio
ceremoniarum, de qua postea etiam plenius suo loco dicetur,
ubi de forma atque usu sacramentorum agemus.

Professio porro, quae in praestandis officiis consistit, privata
quidem ad totam etiam Ecclesiam omniaque ac singula illius
membra usum rationis habentia pertinet, perinde atque oris et
ceremoniarum professiO. Cum enim omnes, quicunque in Ec·
clesia sumus, unius nos corporis membra esse indubitato cre-
damus, equidem intelligimus, fidem hanc nostram id flagitare,
ut nobis invicem omnes etiam omni officiorum genere ne desi-
mus. Neque enim potest membrum membro dicere, in uno prae-
sertim (32) atquc eodem, potissimum vero in Christi corpore:
Non est mihi te opus, quemadmodum Paulus docet. Caeterum
publica in praestandis officiis fidei professio in illis potissimum
officiis consistit, quae aut publici Ecclesiae, ministri plebi, aut
plebs simul tota vicissim ministris publice praestare debet.

