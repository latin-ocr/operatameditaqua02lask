123

quisque salutem eiusque autorem Christum Dominum negligere (158)
omnino velit.

Monetur item Ecclesia, ut quisquam se diligenter iuxta Pauli doc·
trinam probet')‚ qua sane in re summa fere omnis nostrae ad Coenam
Dominicam praeparationis consistit. Probationem porro nostri con-
stare potissimum diligenti nostri ipsorum exploratione, num veram
Dei et nostri pariter cognitionem nos habere intra nos ipsos sentia·
mus. Quodque ad Dei primum cognitionem attinet, explorare nos
ipsos debemus, num in corde nostro eum affectum sentiamus, ut
statuamus, Deum esse simul et Dominum nostrum, qui mandatorum
in nobis suorum obedientiam pro dominatus in nos sui iure omnino
requirat: esse et iudicem iustissimum, qui nostram rebellionem iusto
suo iudicio puniat, et esse servatorem, qui nostram omnium infir-
mitatem nobis imputare nolit pro gratuita eaque indicibili sua mise-
ricordia, sed eius culpam, in filium suum unigenitum translatam, no-
bis gratuito condonet atque in suam nobis gratiam acceptatis propter
eundem ipsum suum filium vitam quoque aeternam ac coelestem glo-
riam donet Ξ). Haec sane simul omnia de Deo nobis observanda suut
circa nostri in (159) vera eius cognitione explorationem. Neque
sunt ab invicem haec separanda quoquo modo, nisi nos fallere hac
in parte ipsimet velimus, Sic enim non profuit Sauli regi, Deum ut
iudicem ac servatorem suum agnovisse, dum illum Dominum suum
esse non vere agnovit, hoc est, dum mandati Divini transgressionem
pro peccato agnoscere noluit, sed peccasse se in ipsa mandati trans·
gressione negavit, perinde atque si mandatum a Deo quidem, sed
non ut a Domino, cui omnem deberet obedientiam, accepisset ³). Sic
neque Haevae profuit, Deum ut Dominum ac servatorem agnovisse,
dum et in transgressione mandati Divini peccati culpam agnoscit et
de venia, non desperat, praepostere a serpente insidiatore de Dei be-
nignitate persuasa ⁴). Posteaquam enim dubitatxde punienda iuxta de-
cretum Dei sua inobedientia, simul Deum iustum quoque iudicem esse
non agnoscit, experiturque demum non suo tantum, sed nostrum
etiam omnium malo, Deum vere iustum iudicem esse, quod initio in
corde suo certo statuere nolebat. Sic rursum etiam non profuit Cai-
n0‚ Deum ut Dominum ac iudicem agnovisse, posteaquam non simul
etiam illum (160) servatorem suum esse agnovit 5). Dum enim in ho-
·micidio suo et peccati culpam agnoscit et certum exitium expectat,
fatetur sane Deum esse vere et Dominum, qui requirat obedientiam, et
iudicem qui scelera puniat, - sed dum peccatum ita suum exaggerat.

¹) 1 Cor. ll. 2) loan. ὃ. Ephe. 2. Esa. 25. Coloss. 3. Rom. 3. l Ioau. 2.
³) 1 Sam. 17. θ’) Gene. 3. ⁵) Gene. 4.

