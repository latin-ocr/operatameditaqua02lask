256

non bonam, hoc est, naturae ipsius plane inconvenientem esse pro-
nunciarit, eo quod Divino suo illi consilio dc multiplicando per ge-
nerationem humano genere non responderet, eodem sane, decreto
omne solitudinis genus homine ipso indignum csse (in' illa potissi-
mum naturae suae integritate) iudicavit. Quin ct 'in corrupta iam
etiam post peccatum nostrum natura hoc ipsum adversus omnem
solitudinem decretum denuo Dominus ipse comprobavit, dato iam
post diluvium eodem ipso mandato de progignendo ipsi Noah et
omnibus sine ulla cuiusquam exceptione, quod antea Adae et Haevae
dederat ante ullam omnino naturae nostrae corruptelam, additurus
proculdubio aliquam mandato illi suo exceptionem, si ullum omnino
coelibatus observandi genus aeque dignum esse homine, atque est
matrimonium, in corrupta iam alioqui etiam natu-(589)ra nostra
iudicasset. Proinde verbis Dei illis a Non cst bonum homini, ut sit
solus” manifeste nos doceri, tanto esse digniorem homine coniugalem
societatem prae omni quantumvis laudato solitudinis genere. quatenus
videlicet Divino illi consilio de generis humani multiplicatione man-
datoque illi de progignendQ semel atque iterum dato, subservit,
quanto Deus ipsemet omnem omnino solitudinem minus bonam ho-
mini, hoc est, naturae humanae, ad progignendum formatae, minus
convenientem et proinde incommodam quoque esse pronunciavit.

Ipse igitur etiam matrimonii finis clarissime testatur, nullum omnino
continentiae observandae genus cum societate coniugali, quod ad eius
dignitatem attinet, conferri quoquomodo posse. Postremo, si orna-
menta matrimonii intueamur, in scripturis duntaxat nobis prodita, ea
sane tot tantaque sunt, ut illorum tantummodo nomine matrimonium
ipsum omnibus plane vitae hic nostrae generibus merito anteponi et
possit et etiam debeat omnino. Ut enim hoc loco iam omittatur
incom-(590)parabilis plane Divinorum mysteriorum excellentia, de
quibus iam antea dictum est, quae ut vinculo matrimonii prae om-
nibus alioqui vitae hic nostrae aliis generibus exprimuntur et com·
mendantur, ita illi maximum etiam proculdubio ornamentum adferunt.
Equidem promissiones, quae Deum seminis nostri Deum liberosque
nostros in Ecclesia sanctos esse omnes testantur, eiusmodi sunt or-
namenta matrimonii, ut illud plane in terris incomparabile genus
vitae esse testentur.

Quid enim homine esse dig-nius illique honorificentius aut etiam
iucundius obtingere potest, quam si Dei iam ipsius filios, Christi
Domini beneficio, ex suis ipsius lumbis progignat, civium Regni
coelestis numerum per Divinam benedictionem ex*sua ipsius carne
augeat et in coelesti demum gloria multiplicatum varie lumborum
§uorum fructum in aeternitate illa nunquam finienda conspiciat?

