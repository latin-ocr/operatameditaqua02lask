[A. D. '1546] 608

stituendo istiusmodi Doctorum coetu, quemadmodum ad illum scribo, non
gravaberis nos ea de re facere certiores et Episcopum etiam ipsum urgere.
Praeterea causam huius nostri Doctoris Westerburgii commendes quaeso

Episcopo et suis, quantum potes, Plura non possum. Vale. Emdae 15 Iu-
nii Anno 1546.

³) Gerhardus Westerburgius, Coloniensis, Doct. Theol., scriptis suis contra Ca·
nonicos colon. inclaruit, et taudem Colonia eiectus autore Christoph. Com. Oldenb.
transiit ad Comitissam Annam. ²) Arch. Coloniensi. ³) Tydo ὲ Knyphausen.
⁴) Drusilla. ⁵) Et tamen non tam multum post eam duxit in matrimonium.

ΝΟ. 40. [nihl. Brem. tl. Vl. ΜΟ. Gerd. s, a. nb. 628]

Ad HARDENBnRemM.

Pcr Westerbergum scripseram ad vestrum Principem. Vereor ne mor-
daci nimium aceto aures perluerim. Sed nihil moror, mi Alberte! Si se ip-
sum suique ministerii functionem agnoscere vere volet Princeps vester,
intelliget me vera sibi et dixisse semper et nunc etiam per Westerburgum
scripsisse, etiamsi non in tempore scripserim. Non est meum scire, multo
minus divinare, quid agat aut moliatur Caesar. Sed quod vestro Principi
suadeo, hoc puto ad illius officium proprie pertinere, si quae et Principis
et Episcopi Christiani sunt ad se pertinere putat. Et existimavi debiti mei
esse, ut a quo sensi beneficium, quod equidem magnifice agnosco, ei rur·
sum pro mea tenuitate, qua parte id mihi licere intelligerem, admoni-
tiuncula aliqua subservirem. Ut ut sit, feci quod meum erat, reliqua
Domino permitto. Sed Westerbergium miror et Albertum ¹), quod nihil
ad nos scribant.

Hic mihi novum est cum Capernaitis certamen, colligunturque adversus
nos consilia Bremae, Hamburgae, Brunsvigae et quam primo loco nomi-
nare debebam, Wittebergae. Quid hic futurum credis? Egone Hercules
ille, non solum dversus duos iam ut vides, sed adversus tot tam cele· ν
bria nomina? Sed est invicta veritas neque cedet humanae sapientiae,
etiamsi fractus illabatur orbis. Bucerus nondum mihi respondit, vereor ne
et is offensus sit libertate mea, quanquam hoc initio inter nos pacti sumuS,
ut alter apud alterum sua uteretur libertate, citra ullum offendiculum
citraque iacturum amoris mutui et charitatis Christianae. Quod si scirem,
non aequo animo laturum esse Bucerum nostram libertatem, caverem om-
nino deinceps, ne quid eiusmodi ad illum scriberem quo offendi posset.
Ego enim tanti non facio dissidium hoc de elementis Sacramentorum,
posteaquam de mysteriis convenit, ut> propter elementa scindi velim socie-
tatem et charitatem Christianam. Mysterium porro omnium summum in
coena esse puto communionem corporis et sanguinis Christi. In hoc vero
nullum usque dissidium video. Omnes enim ingenue fatemur, nos in coena

