242

Ecclesiam laborare obnoxiamque esse novit, adhortandique omnes in
Ecclesia, ut quisque intra sese descendat suamque conscientiam in
peccatis suis exploret, ut illa agnoscat, in illis sibi displiceat, illorum
se nomine-accuset, illa deploret, proque illis veniam supplex petat.
Deinde hortatur Ecclesiam, ut in ea calamitate a Domino immissa
aut impendente fidem quoque suam de Dei bonitate ac misericordia
gratuita exploret, hoc est, num quisquam in Ecclesia post agnitum
accusatumque peccatum suum ac petitam pro illo veniam, intra se
etiam in conscientia sua habeat sensum aliquem benignitatis erga se
ac misericordiae divinae, num pro illo oret, num illum expetat, num
ulla illius suavitate in corde suo tangatur, hucque inducit testimonia
ex scripturiS, quae nobis expositam opulenter esse testantur gratui-
tam Dei erga nos misericordiam in Christo, etiam priusquam illam
imploremus, modo ne illa in contemptu ipsi (553) nostro a nobis
propellamus, imo vero implorasse Dei misericordiam adeoque et illam
in corde nostro expetiisse, esse peculiare in nobis opus Divinae erga
nos misericordiae, qua fit ut excitemur per spiritum ipsius ad eius
implorationem, -- et proinde praesentem etiam aut impendentem alio-
qui calamitatem debere omnibus in Ecclesia esse incitamentum quod-
dam ad fidei nostrae in nobis explorationem, num videlicet nos in
ea calamitate aut deserendos aut iuvandos esse in corde nostro sta-
tuamus, aut nos alioqui excitari sentiamus, ad petenda a Domino fi·
dei nostrae incrementa, quatenus vim illius in nobis refrixisse plane-
que elanguisse videmus. Postremo docet Ecclesiastes, intuendam esse
omnibus Dei gloriam in ea calamitate, quam nobis, aut immissam
esse iam, aut alioqui impendere cernimus, nempe ut, fidei nostrae te-
stimonio persuasi, non posse nobis nisi optime cedere, quidquid om-
nino in nos Dominus permittat, 'curaque nostri tota illi concredita,
id potissimum oremus, ut per eam calamitatem Dei gloria in nobis
nostraque tolerantia illustretur, hoc est, ut, qui nobis in fidei (554)
nostrae confessione nondum assentiuntur, lucrifiant Domino, con-
specta nostra tolerantia, si ullo modo fieri potest, infirmiores confir-
mentur in sua fide, et, qui sunt firmiores et sibi et nobis pariter 'in
Domino de fidei patientiaeque nostrae dono gratulentur.

Postea exponit Ecclesiastes‚ ideo institutam esse in Ecclesia publi—
cam illam supplicationem et publicum ieiunium, ut eos ipsos immis-
sae aut impendentis calamitatis fines Ecclesia universa et. singula
illius membra tanto maiore cura studio atque attentione secum re-
putent tantoque diligentius sese componant ad pxaestanda ea, quae
fines praedicti requirunt, pro doni quisque sui mensura, quanto cala-
mitatem ipsam, sivc iam sit immissa, sive adhuc impendeat, gravio-

rem esse constat.

