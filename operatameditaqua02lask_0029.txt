 

ll

sua restitisset, sed productis etiam instituti huius rationibus conatus
eorum repressisset.

Concessis itaque Peregrinorum Ecclesiis ct quidem ea lege scu liber-
tate potius, utin illis omnia iuxta doctrinam atque observationem Apos-
tolica'm instituerentur, cura illarum mihi Regia et Senatus autoritate
committebatur iubebarque mihi collegas asciscere, quos ei ministerio
aptissimos esse iudicarem, ut illorum nomina Regio Diplomati insere-
rentur. Quod ubi factum esset nosque iam diploma Regium haberemus,
et videremus eandem plane conditionem Diplomati ipsi disertis verbis
insertam esse: cognitam ita haberemus mentem bacin parte et Maies-
tatis Regiae et Senatus ipsius: praeterea. sciremus magnam esse om-
nium piorum de nobis in novo hoc nostro ministerio expectationem:
denique moneremur etiam, ut non tantum propter ministerii nostri fidem
(quam tamen in prospectu nostro semper et ante omnia habere debe-
remus), sed propter adversariorum quoque dolos (β 4³) diligenter ca-
veremus, ne quid omnino in nostris institueremus Ecclesiis, quod
doctrinae atque observationi Apostolicae non proxime responderet, ni-
mirum si quid aliter institueremus, excidisse iam a facta nobis Eccle-
siarum concessione videri possemus, qui conditionem alioqui nobis
praescriptam inobedientia nostra violassemus, -— haec ita, inquam, cum
se haberent omnia, nostri sane esse officii existimavimus, ut praescriptam
nobis conditionem, per se alioqui iustissimam, modis omnibus pro nos-
tra virili sequeremur. Ne quid autem praecipitanter iu re tanta age-
remus, initio nihil aliud studuimus. quam ut Ecclesiae per publicas,
tum Germanicas tum Gallicas, conciones colligerentur inque catalogos
referrentur nomina omnium, qui sub alterutra Ecclesia censeri vellent.
Crescente autem indies magis ac magis utraque Ecclesia, utrobique
etiarn Seniores sive Presbyteri atque item Diaconi constituebantur,
ut illi quidem gubernandae nobiseum et cum collegis nostris alter-
utrius Ecclesiae curam sustinerent: isti vero colligendis ac dispensan-
dis Eleemosynis praeessent. Mox (β 4¹²) communi assensu omnium
utriusque Ecclesiae ministrorum ac Seniorurn aedita est fidei publica
professi0‚ cuius potissimum nomine Ecclesiae ipsae colligebantur, at·
que haec explicabatur in publicis concionibus, ut ab omnibus intelligi
posset. De instituendis vero cultus divini ritibus suspensa aliquandiu
deliberatio fuit, donec populus doceretur, rituum varietate non scindi
Ecclesias; hos enim temporarios esse atque Ecclesiarum aedificationi
pro locorum ac temporum ratione servire oportere. Non eandem
ubique Ecclesiis omnibus esse libertatem repurgandi protinus omnia,
atque alicubi sine magno turbarum metu vix quidquam mutari posse.
Praestare autem, aliquam Ecclesiarum restitutionem haberi, quam nul-
lam, etiamsi quaedam inviti serre cogamur. Proinde gratulandam esse

