260

nomine propter peccatum nobis obveniant, matrimonio certe etiam im-
putari merito non possunt. Et in omnibus alioqui matrimonii molestiis
certissimam hauddubie consolationem habemus, quae ad¹ coniugatos
potissimum pertinet, in divina il·(599)la, Abrahae coniugato facta, pro-
missione, nempe quod sit pariter et noster et seminis nostri Deus. Ut
enim semen sibi nostrum excitari non vult, nisi in matrimonio, ita suam
etiam de nostro semine promissionem ad coniugatos proculdubio vult
peculiariter pertinere. Quatenus igitur in legitimo potissimum matrimo-
nio Deus se pariter et nostrum et seminis nostri Deum esse profitetur,
ut nobis illum in coniugio adesse semper intelligamus, dum nostro
semini excitando iuxta eius ordinationem atque demum etiam iuxta
eius voluntatem educando operam damus, —- hactenus quoque certum
est, illum, ut nostrum iam pariter ac seminis nostri Deum, nunquam
nobis esse defuturum in omnibus nostris afflictionibus ac molestiis, —
quae nobis alioqui sine ipsius voluntate nullae omnino obvenire
possunt — dum nos in matrimonio semini nostro, tum excitando,
tum educando operam damus, ut dictum est, si modo adorandum
ipsius nomen super nos ac semen nostrum, promissione ipsius freti,
supplices assidue invocemus, et proinde moderaturum (600) semper
etiam¹ omnes nostras afflictiones ac molestias in omni cruce nostra,
ut re ipsa testetur et declaret, se omnino esse et nostrum simul et
seminis nostri Deum, hoc est, nostrum in coniugio gubernatorem

sospitatorem consolatorem et servatorem. Ita Christus Dominus, ad
nuptias vocatus, libenter illis adfuit sponsique inopiae liberaliter

succurrit, quatenus alioqui miraculum suum gloriae Dei Patris sui
subservire intelligebat. Quid? quod nullum est omnino vitae genus,
quod non suam crucem habeat, perinde atque matrimonium ipsum,
ne quid dicam aliud. Equidem nulla est alia gravior crux atque
afflictio, quam quae animum ipsum inprimis angit atque affligit. Pa-
cificatis namque et erectis verbo Dei nostris animis, magna iam mo·
lestiarum omnium pars levata est, quae vel corpora alioqui nostra,
vel etiam fortunas nostras infestant. Cum vero eiusmodi crux animi
nusquam facilius depelli possit, quam in Christiano matrimonio, in
quo semper praesentem nobis et nostro semini Deum habemus, iuxta
ipsius promissionem, quae nobis mentiri non (601) potest, et quae
peculiariter, ut dictum est, ad coniugatos pertinet, cum item omnes
molestiae in matrimonio, ut antea quoque diximus, dimidientur, —
sane tantum abest, ut matrimonium crucis atque afflictionum nomi-
ne* refugiamus ullo modo aut aversemur, ut vel *propter leniendas
crucis atque afflictionum molestias matrimonium ipsum expetere iu
Domino debeamus. Quae vero est crux gravior ulla, quam est ustio
in omni coelibatus genere libidinisque impotentia, quae plurimos

