104

etiam Seniores ac Diaconos, iuxta ordines ipsorum, aut plures etiam
delectos ad id viros quosdam graves et pios ex reliquo Ecclesiae
coetu. Atque haec talis Prophetiae ratio in Gallorum Ecclesia ob-
servatur lingua vulgari ipsorum, ad hunc modum.

De modo seu ritu Prophetiae in Ecclesia Gallorum.

Cum et in Germanorum Ecclesia multi sint, qui Gallice loquantur,
et in Gallica item Ecclesia multi, qui Germanicam linguam sic ‘s'atis
norint, utile id fore existimavimus, ut aliis omnino diebus Prophetia
apud Gallos in hebdomade, quam (113) apud Germanos observaretur,
ut videlicet et Galli qui vellent Germanicae et Germani vicissim
Gallicae Prophetiae commodius interesse possent. Atque ita, quoniam
in Germanorum Ecclesia diebus Iovis prophetia, ut dictum est, ha-
beri solet, Gallicae Prophetiae dies Martis destinatus est.

Visum est etiam utile fore utrique Ecclesiae, ut varietas haec Pro-
phetiae ita in illis retineretur. Ut enim doctrinae per hebdomadem
traditae examinatio atque approbatio (de qua iam diximus) plurimum
fructus habet in Ecclesia, ita fieri etiam non potest, quin maximo cum
fructu scripturae tractentur, si ad cuiusque lectionis explicationem
multae multorum interpretationes, inter sese nihilominus consentientes,
atque inde deductae vel exhortationes vel consolationes adhibeantur.
Manifesta enim conspicitur opulentia donorumSpiritus sancti in Ec-
clesia in concordi multarum interpretationum circa unum quemlibet
scripturae locum valssetate et exhortationum simul ao consolationum
multarum inde petitarum accommodatione. Deinde estnon vulgare
exercitium hoc in Ecclesia, quo fit, ut multi semper assuescant scrip·
turarum expli·(ll4·)cationi‚ sic ut nunquam sint verbi Ministri in
Ecclesia defuturi. Postremo Ecclesia tota in fide scripturae confir-
matur, quam a tot simul viris tam varie tamque interim consen-
tienter explicari audit.

Singulis igitur diebus Martis in hebdomade in templo Gallorum
post absolutam publicam concionem et preces Ecclesiae publicas,
priusquam Psalmus extremus decantetur, consident ordine in con-
spectu totius Ecclesiae verbi Ministri et Seniores eius Ecclesiae, si·
mulque etiam illi, qui ex reliquo Ecclesiae coetu ad id designati sunt.
Atque unus aliquis ex Ministris Senioribusve aut designatis illis
aliis iuxta suas vices sumpto eo libro, qui ad eum modum per Pro-
phetiam explicari coepit, prosequitur eius lectionem *suo ordine, ubi
in priore Prophetia cessatum fuerat, ac demum explicationem textui
addit pro doni sui mensura et admonet Ecclesiam eorum, quae illi
in praelecto textu observatione digna esse videntur. Huic vero, ubi
dicendi finem fecit, succedit alius proxime assidens et ad eiusdem

