253

tum existentiae, tum benignitatis, matrimonii vinculo prae aliis omnibus
vitae hic nostrae generibus adumbrari, id vero certissimis documentis
ostendi posse. Primum vinculo matrimonii monemur pluralitatis per-
sonarum in monade divina. Ut enim individuae iam alioqui societatis
in matrimonio nomine plures in unum corpus quodammodo concrevisse,
Deo ipso autore, videmus, sic ut alter alterius caro (581) una iam,
et quidem caro ex eadem carne et ossa ex iisdem ossibus esse cen·
scantur, ita nobis imaginem quandam pluralitatis personarum in una
interim atque eadem divinae existentiae monade umbra hac nexus
coniugalis exprimi suo quodam modo atque repraesentari, denique et
commendari intelligamus, id quod nullo alioqui coelibatus cuiuscun-
que genere adumbrari ullo modo potest. Deinde vis ipsa et affectus
ille progignendi in matrimonio, naturae nostrae Deo ipso autore
inditus atque penitus impressum Dei quoque Patris inscrutabile con-
silium illud nobis velut ob oculos ponit, quo nimirum pater deus
aeterna sua illa nobisque prorsus ineffabili generatione filium suum
unigenitum ex semetipso genuit, ut, cum genus humanum per genera-
tionem multiplicari in matrimonio insito naturae eo affectu cernimus,
ex Dei ipsius providentia atque ordinatione, tum sane Patrem Deum
etiam, ut nostrum Archetypum, unam atque individuam divinae suae
existentiae monadem in plures personas per aeternam suam nobisque mi-
nime inquirendam generationem divinam multiplicare voluisse credamus,

Quod vero ad divinae erga nos benigni-(582)tatis adumbratio-
nem attinet, eam sane nobis a Paulo Apostolo in matrimonii vin-
culo ita commendatam habemus, ut vel solius illius nomine matri—
monium ipsum omnibus aliis vitae hic nostrae generibus merito an-
teponi possit. Dum enim Apostolus matrimonium nostrum typum
quendam desponsionis esse docet inter Christum Dominum et Eccle-
siam ipsius, simul equidem testatur, adumbrari nobis adeoque et
suo modo exprimi admirabile illud mysterium desponsionis filii Dei
cum sua Ecclesia ad salutem illius, in qua sane desponsione omnium
evidentissime nobis innotuit divina erga genus humanum benevolen-
tia ac propensio, Quemadmodum enim quivis sponsus sponsae suae
adglutinatur individuo iam deinceps per omnem vitam matrimonii
vinculo, ita quoque filius Dei universo se mortalium generi adgluti-
nare dignatus est per earnis nostrae assumptionem in sua incarna-
tione. Ac rursus, quemadmodum sponsus, sponsae suae adglutinatus
et sibi cum illa et illi secum communia vult esse omnia, praeterquam
si ipsa coniugii fidem adulterii perfidia violet atque infringat, ita
et filius Dei. universo iam mortalium generi (583) per suam incarna-
tionem adglutinatus‚ omnem illius calamitatem sibi cum illo iam et
omnem suam item plenisuflicientiam illi secum vicissim vult omnino

