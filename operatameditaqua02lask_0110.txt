92

qui operas tum suas non exercet, diem illum in otio perdat, non au-
dita ex verbo Dei ulla admonitione. Fit tamen non raro etiam, ut
et festis diebus, siquando in hebdomade forte incidant, et diebus
etiam Iovis nihilominus concio publica habeatur, pro eo ac id Eccle-
siae commodum esse videtur.

Atque eadem sane forma concionum diebus Iovis etiam observatur,
quae et aliis per hebdomadem diebus observari solet, nisi quod, con-
cione absoluta et precibus etiarn Ecclesiae publicis absolutis, prius-
quam Psalmus decantetur, instituitur publica scripturarum lingua vul-
gari collatio, quam Prophetiam vocamus, in qua doctrina praeterita-
rum tota ea hebdomade concionum excutitur publice et approbatur
per locorum in scripturis accuratam collationem unanimisque doctri-
nae consensus per totam Ecclesiam retinetur. Extrahitur autern haec
talis Prophetia seu doctrinae examinatio ad horae unius spatium et
Psal-(84)mus deinde canitur. Quo finito dimittitur Ecclesia more
suprascripto cum benedictione. Sed quoniam duplicem habemus Pro-
phetiae usum, alterum in Germanica, alterum vero in Gallica Eccle-
sia, utrunque sane et utilem Ecclesiae et scripturis consentaneum,
utriusque ratio nobis explicanda etiam erit. Primum autem de Ger-
manicae, deinde vero de Gallicae Prophetiae usu atque ratione dice-
mus, ubi prius exposuerimus Catechismi usum et examinationem.

De usn et forma Catechismi.

Quemadmodum in vetere Israelis Ecclesia satis non erat infantes
circumcidisse, iuxta Divinam ordinationem, sed extabant nihilominus
mandata, multis Scripturae locis repetita, de pueris, ubi adolevissent,
summa diligentia instituendis in Legis Divinae cognitione et cerc-
moniarum eius temporis observatione ¹), adeoque et inter causas pu-
blicarum Ecclesiae illius calamitatum eam quoque recenseri audimus,
quod parentes (85) cirea puerorum in religione institutionem negli-
gentiores essent, — ita et in Christi nunc Ecclesia satis proculdubio
non est, infantes nostros baptizari, nisi, posteaquam baptizati iam
adolescere coeperunt, summa etiam fide ac diligentia in Baptismi
mysteriis aliisque verae religionis capitibus instituantur. Enimvero
praeterquam quod multa in Euangelicis atque Apostolicis literis de
pueris recte instituendis habemus Ξ), ipse etiam Paedobaptismus nostri
nos hac in parte officii commonefacere plane videtur. Cum enim
membra in uno eodemque corpore omnia non possunt alia pro aliis

¹) Gen. 18. Exodi 12, 13: Denter 4, 6, ll. Psal. 78, 5. Ier. 4, 7. Ephes. 6.
2) Matth. 18, 19. Marc. 9, 10. Luc. 18.

