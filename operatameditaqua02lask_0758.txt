[A. D. 1556] 736

miae relaturum recepit. In coena habiti sunt sermones lepidissimi, quos
semper condiebat Philippus suis facetiis. Fiebat et Westphali mentio, et
omnis culpa excitatae denuo turbae in ecclesia in ipsum et alium quen-
dam reiiciebatur. Discessum est postea amantissime ab omnibus.

Postridie itaque adornabamus abitum, Ego vero egeram cum Philippo,
ut aliquid ad Regem meum ⁷) scriberet, ut mutuam nobiscum societatem
testaretur, quod et peramanter fecit, scripsitque non tantum ad Regem
meum, sed etiam ad affinem Regium, magnum Lithuaniae Cancessarium,
qui secundum Regem inter nostros primus est nostrique iamdudum aman-
tissimus, et nobiscum omnino sentit. Cum igitur iam adornaremus abitum,
priusquam abiissemus, venit rursum ad nos, literasque secum attulit prae-
dictas legendasque priusquam obsignaret nobis tradidit ac mox obsigna·
vit. Nihil enim in illis potuimus desiderare, neque prius nos reliquit,
quam currui nostro insideremus. Atque ita demum dicto illi vale Witte·
bergam reliquimus ⁸).

Huc ⁹) vero pervenimus ad 21um diem Novembris, excepti et hic, cum
a plerisque amicis civibus, tum etiam ab ipso Magistratu honorificentissime.
Cumque iam solvere hinc rursum ad 2411111 diem Novembris statuissemus,
praecedente eius diei nocte me morbus meus subito corripuit et in hunc
usque diem detinuit. Iam tamen nonnihil remittit, gratia sit Domino! sic
ut cras aut perendie nos hinc discessuros speremus. In patria porro mea
res ita se habent. Legatus Romanae bestiae nihil non agit, ut progressum
Evangelii impediat. Beneficio tamen divino in dies augetur Ecclesiae nume-
rus passim, sed cum incrementis Ecclesiae assiduis augentur etiam odia
Pharisaeorum in omnes pios, qui ad nostrorum incrementa plane insaniunt.
Conati sunt persuadere Regi, ut praeter conceptum patriae ius Comitia
regni cum convocatis per privatas duntaxat literas praecipuis quibusdam
Regni Proceribus — re per provincias interim non publicata — Comitia habe-
ret, et quicquid demum ibi cum convocatis, privatim ut dixi, Proceribus
illis constitueret, id ut omnino observari tandem iuberet ac poenam in-
obedientiae statueret. Feceratque id Rex, sed non successit consilium,
nam Proceres omnes, praeter Episcopos, tam nostri, quam Papistae etiam
unanimiter restiterunt, neque assentiri ullo modo voluerunt, ut ius patriae
libertatis hac in parte quodammodo violaretur. Suntque multa graviter
dicta in Papae Legatum, ita ut postea iussus sit per Regem illinc disce-
dere. Suntque demum instituta invitis Episcopis magna Regni Comitia ⁷
de more, hoc est, re prius per omnes Regni provincias indicata, ut ex
omnibus Provinciis Legati seu Commissarii eo mitterentur, qui tertium
semper suffragium ferre solent in omnibus publicis Regni Constitutioni-
bus. Haec vero Comitia incipient iam prima Decembris primumque om—
nium de religione tractandum erit. Proinde cuperem etipse accelerare
iter meum, quantum omnino valetudo mea ferre posset.

Lismanninus ¹²) recte valet causamque eius publice coram Rege adver-
sus Episcopos actam esse iam puto. Tot enim Patronos habet, ut non
dubitem, illi fuisse liberum, publice et libere causam suam agere, sed rei

