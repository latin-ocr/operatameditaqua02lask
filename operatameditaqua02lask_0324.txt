Acto. 4.

Christi Nomen.

1 Reg. 5.
2 Reg. 19.
Levit. 8.

Christi Reg-
num.

Luce 1.
Mat. 4.
Exod. 49.
Eze. 47.

304 conr. acer.. noun.

quoscunque servatores salutisve suae patronos, extra hunc Iesum,
Mariae virginis filium, aut penes illum etiam, constituunt aut
expectant. Non est enim aliud nomen sub coelo, in quo nos
servari oporteat.

Quo quidem nomine nos Papam Romanum, et iam etiam Da-
videm Georgium, omnesque praeterea operum ac meritorum Doc-
tores accusamuS, quasi unus ac solus Iesus, ille virginis Mariae
filius, servandis nobis sufficere non possit.

Postremo, eodem nomine Iesu docemur, virginis hunc Mariae
filium non tantum hominem esse, sed etiam Deum. Cum enim
Iesu nomine testetur ipsum esse servatorem, et servator alius
non sit neque esse possit nisi Deus solus, simul docemur hunc
Iesum tam esse proculdubio Deum, quam est re vera servator
mundi.

(10) Nomine vero Christi in confessione fidei Ecclesiasticae
docemur, eundem ipsum Iesum complecti in se ea omnia, quae
typicis in vetere Ecclesia unctionibus adumbrabantur. Unctio
porro olim ad reges praecipue, Prophetas et sacerdotes pertine-
bat, adumbrabatque haec omnia Christo propria fore, nempe ut
Christus verus demum esset futurus Rex, Propheta ac Sacerdos
in Ecclesia Dei.

Christi igitur nomine docemur, Dominum Iesum, Mariae il-
lum matris virginis filium, esse verum Regem, Prophetam ac
Sacerdotem Ecclesiae Dei. Quia vero multi nunc et Regnum
et Prophetiam et Sacerdotium sibi arrogare conantur, explicanda
est natura Regni, Prophetiae et Sacerdotii Christi. Suntque duae
perpetuae ac communes notae Regni, Prophetiae, et Sacerdotii
Christi, quae in neminem alterum cadere possunt, nempe quod
summum, deinde quod aeternum sit, Regnum, Prophetia et Sa-
cerdotium ipsiuS.

Regnum Christi Iesu fatentur Angeli esse aeternum, dum
nullum illius finem fore praedicant. Fatentur et summum, cum
se ministros illius esse agnoscunt. Hoc ipsum vero testantur et
Prophetae omnes, dum Regnum illius Regnum omnium seculoÎ‡
rum esse Regesque alios omnes ministros illius fore docent.

