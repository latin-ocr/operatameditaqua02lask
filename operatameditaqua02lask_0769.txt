743 [A. D. 1556]

exaggerare, quasi nos ipsi illis careamuS, non item ad causae totius prae-
iudicium rapere (hoc enim Satanae consilium est qui ad perturbationem
ac confusionem religionis trahere semper omnia conatur) sed Dei Optimi
Maximi consilium potius sequi debemus, nempe ut aliorum vitia lapsus
et errata, quibus alioqui nos ipsi etiam obnoxii sumus, nostra ipsorum
vitia, nostros lapsus nostraque errata esse statuamus. Et quemadmodum
nostra ipsorum vit-ia, nostros lapsus nostraque errata, non equidem exag-
gerrari hostiliter in nostram infamiam sive contumeliam ¹¹), sed corrigi aman-
ter emendarique potius ad nostram resipiscentiam optamus, ita hoc ipsum
in aliis praestare etiam per charitatem hauddubie debemus, praeterquam si
ea quibus offendimur, vel callide excusari, vel etiam pertinaciter defendi
in Dei ipsius contumeliam videmus. Tum ¹²) enim graviter sunt insectanda
pro tuenda Dei gloria, quae [praefracte] ¹³) pertinaciter, denique et per
tyrannidem contra Divini verbi leges defendi propugnarique constat. Sic et
nos igitur nostra vitia, nostros lapsus nostraque errata corrigi emendari
reprehendi, denique et puniri optamus, si quidem hoc Μ) commeruimus, modo
ut nobis ex verbo Dei commonstrentur. Atque optamus id sane fieri non
tantum per Maiestatem tuam Regiam, Dominum meum clementissimum, sed
per omnes omnino, qui nos modo eorum quibus offenduntur ex verbo Dei
in veritate convincere ad Dei gloriam possent. Quodsi id quoque a Papistis
per tuam Maiestatem obtineri posset, nempe ut ea pertinaciter ac per ty-
rannidem ne propugnarent, quae cum doctrina ac dignitate Christi Domini
manifeste pugnare negare ipsimet non possunt, finem protinus omnis con-
troversiae cum illis haberemus, neque multis ad eam rem mediatoribus
opus esset.

Iam quod ad pericula attinet, quae tibi essent metuenda in utramcunque
partem inclines, multa hic sane dici possent, quae longum esset recensere.
Unum dicam tantum. Si propter religionis instaurationem, quam isti no-
vationem vocant, pericula sunt metuenda, quas nobis novationes obsecro
proferent in Iudaea, Aegypto, Syria, Assyria, Armenia et universa minore
Asia, quae quidem regna amplissima omnia horribili Turcarum tyrannidi
subiecta esse videmus? nisi si id novationem esse interpretentur, quod, cum
longo tempore antea recusassent, ad extremum se tandem Papismo Roma-
nensi subiicere eiusque doctrinam sequi caeperunt. Nam ubi id fecerunt,
tum demum sane etiam interire caeperunt. Si vero ita fuit exitialis regnis
omnibus illis haec talis novatio, quo pacto quaeso tuae Maiestati et Regno
huic universo exitiale non erit eam novationem hic retinere et tucri, quod
absit! quam tot tantisque regnis ac imperiis exitialem fuisse constat?

Proferunt contra isti turbarum nunc Germanicarum interitusque Unga-
rici exempla, quae nostris scilicet novationibus imputari volunt. At vero
inique id faciunt. Non tam enim coeptae illic constitui verae religioni,
quam publicae pot-ius incuriae ac negligentiae in restituenda sub tanta
iarn luce Evangelii vera religione et abolendis notis ac reliquiis anti-
christianae impietatis haec omnia imputari debent. Ac metuo, Rex Cle-
mentissime! ne eadem aut etiam graviora Tuae Maiestati Regnoque toti

