196

municationem Ministros ac Seniores Ecclesiae huius admoneat, sive
privatim aliquos, quos velit, sive simul omnes in consueto coetu ipso-
rum, et sententiae suae rationem ex verbo Dei reddat.

Si igitur ante constitutum illum excommunicationis diem, neque
quisquam alius ex verbo Dei ostendere possit, peccari ullo modo in
denunciato fratre illo, ita iam (ut est dictum) excommunicando, neque
ipsemet denunciatus frater ille ullam det resipiscentiae suae significa-
tionem, tum sine longiore mora silentium Ecclesiae habetur pro tacito
consensu ipsius et approbatione futu·(336)rae excommunicationis. Si
vero aut alius quisquam e coetu Ecclesiae ostendat ex verbo Dei cau-
sas aliquas legitimas differendae adhuc aliquousque excommunicationis,
aut frater ipsemet denunciatus ille ante diem constitutum specimen
aliquod certum det suae resipiscentiae, tum res tota rursum differtur
spe illius resipiscentiae in proximum alterum Dominicum diem, et
causae huiusmodi dilationis publice coram Ecclesia exponuntur. Pro-
ximo vero deinceps Dominico die frater ille denunciatus aut publica
poenitentia sese reconciliat Ecclesiae iuxta suprascriptam illius for-
mam, aut tandem tandem necessario excommunicatur.

Ut autem circa excommunicationem graviter et ordine omnia ge·
rantur, pridie excommunicationis habendae conveniunt a meridie Mi-
nistri et Seniores utriusque Ecclesiae et diligens a singulis inquisitio
fit, num aliquae causae proferri possint, propter quas iuxta verbum
Dei excommunicatio ipsa aut differri adhuc aut etiam plane omitti
deceat. Quodsi quid eiusmodi profertur, quod pondus aliquod
iuxta verbum Dei habere posse videtur (337), sive id Seniorum ali-
quis ex sese proferat, sive ab aliis auditum exponat, cum de eo inter
Ministros et Senior-es ita deliberatur, ut unanimis omnium consensus
habeatur, qui verbo Dei alioqui nitatur. Si vero nihil eiusmodi pro-
fertur, tum postridie proceditur ad excommunicationem denunciati
fratris et publicum Ecclesiae silentium pro assensu illius atque ap-
probatione habetur.

Quo die vero est habenda ipsa excommunicatio, nempe constituto
ad id, ut dictum est, Dominico die, contrahitur nonnihil consueta
publica concio matutina, ut Ecclesiastes tempus aliquod habere possit
ad explicandam naturam ac rationem excommunicationis in Ecclesia
Christi. In ipsa vero explicatione haec potissimum tractantur.

Argumentum admonitionis publicae de excommuni-
catione.

1. Exponit Ecclesiastes‚ quid sit et quid in se complectatur, quam-
que vim obtineat ipsa excommunicatio. Docet esse Christi (338)

