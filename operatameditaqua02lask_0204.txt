186

Praeterea idem ipse Christus Dominus u vaeh'’ suum intonat omnibus,
per quos offendicula veniunt ¹), sic ut dubium non sit, sub ea impreca-
tione censeri omnes, per quos unus quispiam frater, nedum tota Ec-
clesia offenditur quoquo modo. A qua equidem imprecatione liberari
haudquaquam possumus, nisi offendiculum, quod dedimus, rursum om-
nino tollamus. Quod sane fieri nullo alio modo potest, nisi per eorum,
quos offendimus, reconciliationem, quatenus id quidem per nos fieri
potest.

Commonstratis autem ad hunc modum publicae coram Ecclesia
poenitentiae fontibus, monetur Ecclesia de iis, quae in publica quavis

*poenitentia imprimis-debeant observari, nempe de tribus notis illius.

Primo de vera nostri in peccato 110-(309)str0‚ cuius culpam agnoscere
et deprecari debemus, displicentia et accusatione, nempe ut nos ipsi-
met in nostro peccato plus caeteris omnibus accusemus, non autem
illud aut excusemus quoquo modo, aut alienorum peccatorum com-
memoratione extenuemus. Haec enim hypocritarum sunt propria, dum
vel inviti culpa se peccatorum liberare non posse vident, interim ta-
men omnes rimas quaerunt excusandi extenuandique suum peccatum
praetextu alienorum peccatorum. Deinde de fiducia remissionis pec-
cati, nempe ut in corde nostro sentiamus quietem nostrae conscientiae,
nosque illam etiam coram Ecclesia, pro co ae possumus, verbis con-
testemur, remissum nobis esse iam videlicet peccatum nostrum illud,
cuius culpam agnoscimus et deprecamur, imo vero omnia etiarn alia
nostra peccata propter filium Dei, Christum Dominum, et meritum
mortis suae. Hic est enim fructus nostrae omnis poenitentiae, ut
consolationem in corde nostro ex remissione peccatorum nostrorum
in Christo autore ,Spiritu sancto sentiamus. Postremo de publica
totius Ecclesiae in publica istiusmodi lapsorum fratrum poeniten-(310)
tia aedificatione, nempe ut quisque in Ecclesia cogitet peccatum
fratris ita poenitentis uon tam ipsius solius, quam suum etiam totius-
que adeo Ecclesiae esse, ut quisque se et totam Ecclesiam in con-
spectu Dei aeque ream esse statuat, seque pari apud Deum reconci-
liatione in Christo opus habere, atque lapsum fratrem oportuisse se
cum Ecclesia reconciliare in peccato ipsius videt. Ac rursum tota
etiam Ecclesia de certa omnium peccatorum suorum remissione con-
solationem accipiat per attestatoriam illam remissionis peccatorum
cum Ecclesia fratris lapsi reconciliationem.

Commonefacta vero ad hunc modum Ecclesia, sistitur frater ille
denunciatus in conspectu totius Ecclesiae Ministrique ac Seniores
Ecclesiae illurn circumstant obversa ad Ecclesianrsacie. Quod ubi

 

¹) Matth. 18. Luc. 17.

