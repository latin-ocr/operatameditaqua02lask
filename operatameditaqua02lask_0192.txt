174

modo fructum admonitionum nostrarum esse videamus. Etsi enim
singula membra in suo officio retineri non possunt, cura nobis tamen
propterea totius Ecclesiae non est intermittenda, sed est admonenda
’ Ecclesia, ut sibi ab istiusmodi contemptoribus disciplinae Ecclesiasti-
(278)0ae deinceps caveat, ne simili indulgentiae in peccatis conta-
gione inficiatur. Et contemptores ipsi resecandi sunt a reliquo Ec-
clesiae corpore per publicam denunciationem, ut et Ecclesia sciat, a
quibus sibi cavere debeat, et, qui peccarunt in contemnendis admoni-
tionibus, sentiant se etiam a societate Ecclesiastica et omni deinceps
usu disciplinae, tanquam deploratos homines, exclusos esse, neque
aliud sibi iam ab Ecclesia expectandum esse, quarn quod eiectis e so-
cietate aliqua usu venire solet. Nempe, ut, nisi culpam ipsa suam
agnoscant proque illa veniam petant et se rursum Ecclesiae per pu-
blicam poenitentiam reconcilient, nunquam sint omnino in Ecclesiam
recipiendi.

10. Diximus, contemptores disciplinae tradendos esse Satanae, si
quo modo in illis et caro interire, quod ad eius affectus attinet, et
spiritus per resipiscentiam servari demum possit, ut intelligamus,
quanta poena contemptores istiusmodi maneat, nisi in tempore resi-
piscant, et rursum excommunicationem in Ecclesia, non ad condem-
nandos sane homines institutam esse, sed ad liberandos potius a
commonstrata condemnatione per publi-(279)cam pudefactionem,—im-
pietate vero nostra atque induratione id fieri, ut, quemadmodum Lex
ad vitam alioqui data, in mortem nobis nihilominus cessit per carnis
nostrae corruptelam ¹), ita et excommunicatio, in remedium condemna-
tionis nostrae instituta, cedat nihilominus tandem tandem in ipsam
condemnationem. Ita sane et qui sunt extra Ecclesiam, palam alio—
qui blasphemi ac flagitiosi homines, denique et Tyranni et Haeretici
publici, non equidem ideo apud Ecclesiam publice denunciantur, ut
per eiusmodi denunciationem orco tradantur, scd ipsorum impietate
atque obstinatione fit, ut in istiusmodi denunciationibus suam ipsi
condemnationem agnoscere cogantur, dum illas praesertim niti sen-
tiunt invicta verbi Divini autoritate. Unde et a Paulo κῦτοκοιτάκριτσι
vocantur ²). Denunciantur porro apud Ecclesiam tyranni, haeretici
palamque blasphemi ac flagitiosi homines, ne quo modo Ecclesia ab
illis tanquam a furibus ac latronibus lupisvc aut aliis noxiis feris
impleatur, id quod alioqui et ab ipsomet Christo Domino et ab eius
Apostolis factum videmus.

Habemus igitur iam explicatas atque (280) approbatas partes om-
nes nostrae huius diffinitionis Nunc restat, ut qua in re potissimum
usus disciplinae Ecclesiasticae positus sit, videamus.

“ ¹) Rom. 7. 2) Tit· 3·

 

