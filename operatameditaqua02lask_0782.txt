[A. 1). 1558] 756

,Non est hic, surrexit enim’' (Math. 28. 6). u Praecedit vos in Gallilaeum'’
(Ibidem ¹7). Obvius factus est muliebribus (Ib. 9). Venit ad discipulos,
constitit in medio (loan. 20. 19). Haec omnia loci discrimen significant.
3⁰. Quod Christi Domini corpus sit palpabile et quod ipsemet Christ-us
Dominus corpus suum iam glorificatum non tam equidem fidei quam sen-
suum potius testimonio a spiritu discerni velit (Luc. 24. 39. Ioan. 2017).

Adimit haec doctrina Christo Domino gloriam suam et spiritum suum
111 5110 corpore. Quatenus enim corpus Christi reipsa „et corporaliter est in
pane coenae manibusque ministri porrigitur in ipso pane et ab omnibus in
pane ipso, ore carnali, percipiatur, eatenus quoque et gloriam et spiritum
Christi cum eius corpore in ipso pane et porrigi ministri manibus et ore
carnali percipi ab omnibus oportet, quicunque pani participant, aut adimi-
tur proculdubio et gloria et spiritus Christo Domino in corpore ipsiuS,
dum sine illis porrigi atque percipi corpus Christi docetur.

Pugnat haec doctrina cum natura et proprietate omnium sacramentorum.
Omnia enim sacramenta in mysterio unum sunt sacramentum, quemadmo-
dum Paulus patres nostros in Israele baptizatos, nos rursum circumcisos
et illos eandem nobiscum escam edidisse eandemque potionem bibisse do-
cet, nempe Christum, etiamsi neque corpus neque sanguis Christi reipsa
adhuc tum exstarent, 1 Cor. 10.

Η10 sane aut est negandum patres nostros eamdem nobiscum escam edisse
et idem bibisse poculum spirituale, nempe Christum 111 corpore et sanguine
suo, et tum universam Israelis ecclesiam a vita aeterna excludemus, iuxta
illud. u Nisi quis ederit carnem cet-'³ Ioan. 6. aut fatendum est in usu
sacramentorum edi carnem Christi et bibi eius sanguinem vere ad vitam
aeternam, etiamsi sacramentorum elementis non insit reipsa substantia corporis
Christi naturalis, unde et Paulus docet, Unum esse Deum utriusque Ec-
clesiae, unam fidem et unum baptismum (Eph. 4. 6) et Augustinus omnia
sacramenta unum sacramentum in virtute et mysterio esse docet.

Haec nunc ita adduxisse satis esse putamus. Nam nunc, ut est dictum,
disputationem non expetimus, sed tantum paucis indicamus causas, propter
quas doctrinae huic assentiri non possimus de corporali in pane coenae
corporis Christi praesentia distributione et manducatione.

Omittimus autem hie incommoda et absurda multa contra scripturas,
quae eum hac doctrina evitari nullo modo possunt. Gustum namque dun-
taxat damus doctrinae nostrae neque est animus rem exagitare cum plus
satis rixarum videamus. Etsi vero istis non assentiamur, ut iam diximus,
nihilominus tamen cum Paulo fatemur: Coenam Domini esse veram ac sa-
lutarem communionem corporis et sanguinis Christi quod pro nobis tradi·
tum est et qui pro nobis fusus est, in remissionem peccatorum nost-rorum.
Fatemur item et credimus Coenam Domini quemadmodum et alia sacra-
menta esse signum externum et internum in cordibus nostris obsignaculum
(autore spiritu sancto) iustitiae nostrae fidei, quemadmodum Paulus de
circumcisione docet, h. e. acceptationis nostrae omnium in gratiam Dei in

