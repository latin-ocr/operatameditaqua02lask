le

oculos protinus ad illam intendere pro sua infirmitate conantur, hane
unam expetunt, in hac conquiescunt, ad hanc unam referunt omnia,
quaecunque undecunque in causa religionis proferuntur. Caeterum qui,
exorta in Christo Domino luce non contenti, alias illi nessio quas,
sive Patrum, sive Conciliorum peculiares lucernulas adiungere volunt,
aut qui illas luci Christi Domini anteponunt, — his sane excaecandis
cum Christum Dominum venisse non ignoremus, equidem illos tanti
facere non debemus, ut propter eos Christi Domini lucem (β 2b) tam
in doctrina, quam in publico cultu ipsius, proferre infirmioribus (qui
illam expetunt) ullo modo cunctemur. ne dicam detrectemus,

Haec ergo nobis etiam consilii nostri ratio fuit in restituendis
cultus divini ritibus totaque adeo ministerii instauratione, posteaquam
divino beneficio Ecclesiam nobis per pientissimum Principem atque
aeterna dignum memoria, Eduardum, eius nominis sextum, Angliae
etc. Regem, concessam haberemus. Cupiebat Rex ille Sanctissimus
ita restitutam, quoad eius fieri posset, in universo Regno suo omnem
plane religionem, ut nulla fere alia de re pro aetate sua sollicitus
magis esset. Adhibebat in eius rei consilium, quos pietate eruditione
ac iudicio aliis antecellere intelligebat, inter quos praecipuum habebat
Thomam Cranmerum, Cantuariensem Archiepiscopum, virum
praeter insignem eruditionem ac pietatem ea quoque ingenii dexteri-
tate prudentia ac morum gravitate praeditum (quae interim summam
comitatem ac modestiam coniunctam habebat). ut haec omnia simul
in illo sine magna profecto (β 32¹) admiratione nemo facile intueri
posset„ Huius igitur hortatu cum ego quoque per Regem illum vo-
catus essem et leges quaedam patriae obstarent, quominus publici
potissimum cultus divini ritus, sub Papismo usurpati, pro eo ac Rex
ipse cupiebat repurgari protinus possent — ego vero pro Peregrino-
rum Ecclesiis sedulo instarem — ita demum placuit, ut ritus publici
in Anglicis Ecclesiis per gradus quosdam. quantum per leges patriae
omnino liceret, repurgarentur: Peregrinis vero hominibus,²qui patriis
hac alioqui in parte legibus non usque adeo tenerentur, Ecclesiae
concederentur, in quibus omnia libere et nulla rituum patriorum
habita ratione. iuxta doctrinam duntaxat atque observationem Apo-
stolicam instituerentur-3 ita enim fore, ut Anglicae quoque Ecclesiae
ad puritatem Apostolicam amplectendam unanimi omnium regni or-
dinum consensu excitarentur. Eius vero consilii Rex ipsemet pro
sua pietate praecipuus non autor tantum, sed etiam propugnator fuit.
Etsi enim id in Senatu Regio omnibus propemodum placeret, ipse-
que Cantuariensis Archiepiscopus rem modis omnibus Ρῑο-(β 3¹³)mo·
veret, non deerant tamen, qui id moleste ferrent adeoque et relucta-
turi suerint huic instituto Regio, nisi Rex ipse, non tantum autoritate

