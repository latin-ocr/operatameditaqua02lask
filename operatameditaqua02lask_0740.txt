[A. n. 1556] 718

non offendi spero iactationibus, exiliis atque odiis, quae eius ipsius fidei
nomine ultro ac sponte per Dei gratiam sustinentur, ut haec omnia pro
ornamentis olim nostris in die Domini habenda esse credas, ac proinde
tantum abest, ut haec obstiterint, quominus nostrae tibi gratulationis per
hasce meas literas indicium qualecunque facerem, ut, quo magis ea omnia
mundi huius iudicio invisa plerisque suspectaque esse soleant, hoc maio-
rem apud te gratiam habitura esse confidam. Infantiam ac tenuitatem
meam libenter agnosco tuaque Celsitudine indignam esse fateor. Sed solet
Dominus 11011 infantibus modo ac nihili hominibus, sed brutis etiam
animantibus vim gratiamque suam addere quandoque, ut etiam praeter
naturam ad eius gloriam loquantur. Quare ne infantia quidem mea
ac tenuitas obstare mihi potuit, quominus ad te, benignitate tua fretus,
scriberem, si sorte Deus addat gratiam, ut ad cursum tuum in promo·
enda potissimum vera religione stimulos aliquos addere queam.

Quod enim ad Reipublicae politicamque gubernationem attinet, eius 011-
ram nobis non sumimus speramusque tibi non esse defuturos, qui suum
hae in parte apud te officium faciant. Sed eum promovendae religionis
causa ad nostrum inprimis ministerium pertineat, aequum esse arbitror,
ut ad eam adiuvandam, etiamsi plura nobis talenta desint, vel unum saltem
minutulum nostrum viduae Evangelicae exemplo pro nostra tenuitate
conferamus. Id vero est eiusmodi, ut 111 approbando pietatis tuae studii-
que tui erga Christi Ecclesiam instituto animum tuum inprimis adiicias
ad dissidiorum doctrinae in Ecclesiis‚ Evangeliuin Christi profitentibus,
conciliationem Ecclesiarumque reformatarum omnium pacificationem, et
quidem ut id primo quoque tempore facias sub hac dignitatis tuae ac-
cessione, si quo modo fieri possit, ut Ecelesiarum te autore pacificatio
sit dignitatis huius tuae veluti quaedam inauguratio.

Neque res tam est ardua ac difficilis, quam forte plerisque videtur, et
est plane necessaria, si adversariorum multitudinem potentiam ac conatus
propius intueamur. Imo vero, etiamsi nihil huius esset, ipsa Dei gloria
flagitare hoc ab omnibus videtur, quam alioqui domesticis Ecclesiarum
dissidiis labefactari nemo pius negare potest. Ad eam porro rem, si qua
ex parte tuae Celsitudini mea tenuitas usui esse queat, hanc illi reveren·
ter defero, qui iam pridem alioqui te convenire statueram, si id valetudo
mea permisisset.

Forte autem id fiet brevi, si Deus volet, et tum niinutuli huius mei
rationes omnes tuae Celsitudini exponam. Nunc literae istae meae pro-
dromi vice erunt, quas ut benigne ac clementer accipias oro, et me

Summa cum observantia tuae Celsitudini commendo. Francosurti sexta
Maii Anno 1556.

¹) Otto Hem-icus, qui m. Martii a. 1556 Frederico 11 successerat. 2) Respicit
quae ad reformationem promovendam in principatu suo Neoburgensi inchoaverat.
³) Ob studium Euangelii a0. 1548 principatu suo expulsus est et a0. 1552 e pacto

