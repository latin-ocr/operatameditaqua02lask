259

socios invicem ipsos communia, tum laeta, tum tristia. ut et laetitia
semper conduplicetur et molestiae rursum omnes quodammodo dimi·
dientur? Sive igitur vinculi ipsius nexum in coniugali societate, sive
etiam· illius diuturnitatem intueamur, manifeste videmus, non esse
ullum societatis humanae genus in hac vita felicius matrimonio
Christiano. Nos euim de Christiano hic duntaxat matrimonio loqui·
mur, cuius cum Deus ipse autor sit, gubernat sane in illo et su·
stentat etiam coniuges ipsos, ut Satan nullum in eos imperium ad
alenda dissidia mutua habere omnino possit. Tanti refert videlicet.
coniungi in Domino matrimonia, hoc est, ut in illis coniungendis
eos potissimum fines spectemus, ad Dei ipsius gloriam nostramque
ipsorum salutem, propter quos matrimonium ipsum a Domino insti·
tutum esse constat, et super contrahentes ipsos nomen Domini etiam
una cum illis (597) serio invocemus. Deinde, si ea demum societas
felix esse censetur, in qua et amorem ipsum socialem et fortunas
adeo omues augeri indies magis ac magis videmus, equidem nulla
est in terris vitae societas matrimonio felicior, in quo et amor inter
coniuges indies augetur per nostri ipsorum quandam in mutuis pro-
libus multiplicationem, et actiones item omnes prosperantur per ad-
iunctam semper Christiano matrimonio, quatenus id quidem coniuga-
tis ipsis salutare est, divinam promissionem simul et benedictionem,
id quod alioqui in nuptiis illis cananaeis a Christo Domino et prae·
sentia ipsius et miraculorum suorum primitiis abunde comprobatum
habemus. Ad haec, quaenam maior felicitas haberi potest, quam si
nostras ipsorum proles ex lumbis nostris progenitas nostraque cura

per Dei gratiam ita institutas conspiciamus, ut non tantum nobis
ipsis, sed universae adeo Christi etiam Ecclesiae adiumento, solatio,

denique et ornamento in hac quoque vita esse possint? Postremo,
si id demum vere est felix, quod Deus ipse felix in vita hac beatum-
que (598) esse pronunciat, — sane nullum vitae hic nostrae genus
matrimonio felicius constitui potest, siquidem Deus ipsemet matri·
monium ipsum in summa beatitudinis felicitatisque hic nostrae parte
connumerat et praecipuum adeo proemium in vita hae timoris sui
ac pietatis esse fatetur (Psalm 118), id quod sane de alio quovis vitae
hic nostraegenere dictum esse nusquam ostendi potest. Haec igitur
tanta tamque multiplex felicitas cum in nullo alio vitae genere, prae·
terquam in matrimonio, commonstrari ex verbo Dei potest, certum
est, non esse ullum hic genus vitae felicius matrimonio ex Dei ip-
sius institutione et benedictione.

Atque habet sane matrimonium adiunctam sibi etiarn crucem suam
variique generis molestias, quemadmodum Paulus docet, sed quae inte-

rim, cum non tam equidem matrimonii, quam corruptelae nostrae potius
17*

