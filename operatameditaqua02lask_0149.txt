131

cet, — sed quod iam sit in supercoelestibus ad dextram Patris sui in
aeterna gloria collocatus. Unde etiam nunc Divina sua potentia
suam Ecclesiam ad saeculi usque consummationem regit ac defendit.
Et tum demum in gloria ac Maiestate sua veniet ad iudicandum
vivos et mortuos ¹).

20. Interro. Quid est, quod dicis: nCredo in Spiritum sanctum ?”

Respon. Quemadmodum Deo Patri et unigenito eius filio Christo
Iesu confido, ita meam omnem fiduciam simul etiam colloco in Deo
Spiritu sancto, tertia in Divinis persona, sine cuius afflatu Divino
nemo purus sanctusque esse ac ne ullam quidem veram ac salutarem
Dei cognitionem habere ullamve item inde consolationem concipere
omnino potest ²).

21. Interro. Credis igitur et Patrem, et Filium, et Spiritum sanc·
tum esse unum vi-(175b)vum atque aeternum Deum}>

Respon. Credo omnino, ita tamen, ut in una atque eadem Divini—
tatis henade distinctum prorsus trium personarum discrimen etiam
agnoscam, iuxta. quod videlicet in nomen et Patris et Filii et Spiri-
tus sancti baptizamur 3).

22. Interro. Quomodo vero in una eademque Divinitatis existentia
trinitas personarum agnosci potest?

Respon. Cum scriptura expressis verbis testetur, unum duntaxat
esse Deum, qui hanc gloriam nulli extra se alteri dare vclit ⁴), ct hanc
ipsam unius Dei gloriam eadem scriptura etiam tribuat Deo et Patri
et Filio et Spiritui sancto, ego, reducto in captivitatem omni rationis
meae iudicio, iuxta scripturas certo et indubitato credo, quod sit re·
vera unus duntaxat iuxta suam divinam existentiam, et trinus nihilo-
minus iuxta personarum distinctionem Deus, nempe et Pater et Fi-
lius et Spiritus sanctus ⁵). v

23. Interro. Quid credis sub illis verbis: a Sanctam Ecclesiam ca·
tholicam ?''

Respon. Credo, Filium Dei Christum Dominum habuisse ab ipso
mundi initio (176) habereque etiamnum et usque ad sacculi cou-
summationem semper habiturum esse unum quendam coetum fide-
lium, in suo nominc ubique terrarum collectum, cuius me quoquc
membrum csse agnosco ὃ).

24. Interro. Quidnam interest inter hunc talem coetum et alios
omnes hominum in terris coetus?

Respon. Quod hic talis coetus prae aliis omnibus solus habeat
promissam sibi verbo Dei, quod mentiri non potest, Sanctorum com-

¹) Matth. 28, 25. ²) 1 Cor. 2, 12. Ioan. 14, 16. ⁸) Matth. 3, 23. Marc. 16.
⁴) Deut. 6. Mare. 12. Esa. 18. ⁵) Matth. 3. ⁶) Matth. 16, 28. Ioan. 10.

9*

