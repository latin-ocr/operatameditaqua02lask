753 [A. D. 1558]

animo plane habui, ut in meo ex Lituania a Regia Maiestate reditu anno
adhuc superiore ad tuam Celsitudinem deflecterem, caque de re cum Mag-
nifico Domino Mariaeburgensi Palatino ¹) Wilnae consilia communicabam Ξ).
Sed et itineris tamen incommoditas ipsa ex intempesta prorsus hyemis
solutione id mihi non permittebat ullo modo et bellicis alioqui motibus
ita iam perstrepebant omnia 8), ut parum oportune forte venturus eo
tempore fuerim ad tuam Celsitudinem, etiamsi venire licuisset. Postea
vero toto hoc anno et cum morbo meo subinde ita conflictabar‚ Divina
permissione, et negociis item partim domesticis, partim etiam ad religio-
nem pertinentibus ita distringebar, ut meo huic desiderio adeundi Celsi-
tudinem tuam nulla hactenus ratione satisfacere potuerim. Nunc porro
confirmata utcunque valetudine, gratia sit Domino! et ocii nonnihil nactus
iter meum mihi ad Celsitudinem tuam instituendum esse iudicavi. Vene-
rat autem sub id tempus ad me vir vere Illustris, Dominus Despota Sami,
qui eum de suscipiendo meo ad tuam Celsitudinem itinere ex me intel-
lexisset, litteras mihi suas ad tuam Celsitudinem perferendas dedit et pe-
tiit, ut, si forte mihi diutius in itinere alicubi haerendum esset, litteras
ipsas ad tuam Celsitudinem praemitterem. Cum igitur ita me et obliquare
iter meum et certis locis haerere nonnihil oportere viderem, dedi operam
apud affinem meum Dominum Raphaelem Leszczinski Radzicoviensem Ca-
pitaneum ὁ) ut litterae mihi concreditae ad tuam Celsitudinem praemitte-
rentur simulque et meas hasce addere volui, ut tuae Celsitudini de meo
ad ipsam itinere obiter indicarem. Expectandi autem hic sunt mihi per
triduum forte adhuc amici quidam, ut cum eis colloquar. Deinde vero
Mariaeburgum petam et forte Dominum Mariaeburgensem Palatinum vi·
sam, si quomodo illum ad tuam Celsitudinem pertrahere mecum queam,
atque ab illo scisciter, ubinam mihi sit quaerenda Celsitudo tua. Cuius
interim clementiae me summa cum observantia commendo et Deum oro,
ut tuam Celsitudinem nobis et Ecelesiae suae servet. Oro iterum tuam
Celsitudinem ut si aut litterae ullae aut nuncius quispiam interea ad me
istuc veniat ad aulam tuae Celsitudinis ab Illustrissimo Domino Wilnensi
Palatino 5), retineatur istic, usque in adventum meum, spero autem me
ante Palmarum ad tuam Celsitudinem perventurum esse per gratiam Dei.
Goluchoviae 6) 18 Martii Anno 1558.
Tuae Celsitudinis Illustrissimac addictissimus servitor
Iofflmzs ὲ. Lasco m. pr.

 

¹) ACHATIUS voN ΖΕΗΜΕΝ, sacrorum instaurationis promotor potens atque in-
defessum Cf. A. Emunonn, Stanisl. 11οείκέ Leben. Maiuz 1854. 11. 200 al. Ξ) Cf.
ep.128. ³) Cf. ep. 128 n. 2. ⁴) Cf. KRASINSKY, o. 1. 72. ⁵) Nic. Radzivil.
ὓ) 111 Polou. maior. distr. Cracov. cf. Rmnnvmscrus 0. l. p, 75.

ΙΙ. 48

