1 24

ut nulla omnino, etiam a Deo ipso ordinata, propitiatrice hostia ex-
piari posse credat, simul iam negat Deum, quem Dominum ac iudi-
cem esse agnovit, esse praeterea etiam et servatorem. Talibus igitur
exemplis ostendit Minister, haec nobis de Deo simul et coniunctim
observanda semper, neque ab invicem quoquo modo separanda esse
circa nostri in vera ac salutari ipsius cognitione explorationem.
Quod vero ad nostri ipsorum cognitionem attinet, haec in tribus
etiam praecipuis capitibus posita esse videtur. Nempe ut sciamus,
quidnam in nobis ipsis iam simus, quid item simus in Christo per
gratuitam nostri propter illum in gratiam Patris Dei acceptationem ¹),
et quid Deus in nobis in vita hac nostra requirat. Nos videlicet
post primi parentis nostri peccatum esse iam, quod in nobis est, irae
et mortis filios Ε·’), Satanae et peccati mancipia, qui (161) aliud nihil
possimus quam peceare, et proinde aliud nihil etiam tota vita nostra
promereamur, quam aeternam condemnationem. Sed esse nos rursum
in Christo filios Dei ³). per translatam in ipsum morteque demum
sua expiatam omnem infirmitatis nostrae nobis adnatae condemnatio-
nem 4), et donatam nobis gratuito vicissim omnis suae innocentiae iu-
stitiae meriti, denique et gloriae suae salutarem communionem ⁵). Re-
quiri autem in nobis fidem et gratitudinem nostram, ut hoc tantum
Dei beneficium amplectamur nostramque erga illum gratitudinem pro
nostra infirmitate declaremus. In his inquam posita est praecipue
vera nostri cognitio, in qua nosipsos explorare diligenter debemus
eirca nostram ad Coenae Dominicae usum praeparationem. Nempe,
num in corde nostro miseriae et condemnationis nostrae magnitudinem
propter peccata nostra sentiamus, nobisque ita demum plane diffisi
atque abiecta omni prorsus dignitatis nostrae opinione, opem ac ve-
niam apud thronum gratiae Dei supplices cum nostri aceusationeim-
ploremus. Rursus, num gustum aliquem acceptationis nostrae in gra-
tiam Dei propter Christum in cor-(162)de nostro ita sentiamus, ut,
etsi nobis ipsi prorsus diffidere cogamur, in donata nobis tamen sa-
lutari innocentiae iustitiae meriti et gloriae Christi communione, pa-
cificatae per fidem conscientiae nostraev testimonio, conquiescamus 6).
Postremo, num fides illa, quae nostram conscientiam tranquillam red-
dit, sit vera ac salutaris fides, non autem intra nos ipsos rationis
nostrae iudicio collecta praesumptio. Verae enim ac salutaris nostrae
fidei autor est non nostra ratio, sed Spiritus sanctus, qui eorda no-
stra excitat, ut Divinis promissionibus acquiescamus, illis nos con-
sohzmus, illis nitamur, inque illis nobis propter Christum Dominum

¹) Ephe. 2. 2) Rom. 7. 3) Ioan. 1. 4) Psal. 51. Esa. 53.
⁵) Mar. 16. 6) Rom. 5.

