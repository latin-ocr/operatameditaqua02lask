Δ

[A. D. 1551] 656

emplo atque institutione, utque id nobis per vos liceat summa cum ob-
servantia postulamus.

Abs te vero imprimis, mi Domine! petendum id nobis esse videtur,
quem nostri alioqui ministerii summum antistitem habemus, quod id non
minus tua certe, quam nostra interesse putemus, ut pleno, non autem
lacero ministerio in concredita nobis tuis auspiciis Ecclesia fungamur,
imo vero quod te omnem nostrae hac in parte negligentiae culpam susti-
nere debere arbitremur in iudicio Dei, si per nos admonitus officium
nobis tuum praestandum non esse putes.

Ostendi autem nostra hac postulatione nullam dari occasionem neque
varietatis in cultus Divini observatione neque item offendiculorum aut
dissidiorum aut praeiudiciorum, sed viam commonstrari potius omnium
certissimam ad tollendam omnem varietatem omniaque offendicula, et
quae inde demum dissidia praeiudiciaque nascuntur, nisi si Christum Do-
minum varietatis offendiculorum dissidiorum ac praeiudiciorum autorem
in doctrina exemplo et institutione sua facere velimus, quam nos ante
omnia sequi cupimus, et ut nobis id liceat, omni nostro studio postu-
lamus. Alioqui praepostera est offensio iu Christo doctrinaque et insti-
tutionibus ipsius et proinde in nostra quoque petitione, quae aliud
non continet, quam ut Christi eiusque Apostolorum doctrinam et obser·
vationem in nostro ministerio sequi possimus, Neque vero tanti sunt
facienda semper praepostera haec offendicula, ut propter illa Christi Eccle-
siam sub tanta illic cruce praesertim ministerio suo fraudare debeamus.

Videor praeterea mihi etiam ostendisse, nos iustas habere causas, cur et
publicum Ecclesiae consessum in Coena administratione optemus et Ve-
stium item illarum usum detrectemus, quibus in vestris adhuc templis uti
soletiS, atque item vanum esse eorum metum, qm· ex nostra erga Deum
obedientia pericula nescio quae ominantur. Vana item illorum consilia,
qui sua se prudentia manum Dei, quam propter verbi hauddubie sui
contemptum — quod in se Sacramentorum alioqui usum etiam complecti-
tur —- extentam esse videmus, evitare posse putant,

Hic vero tu, mi Domine! neque in consessus postulatione, neque in
vestium detrectatione tibi satisfactum esse dicis, et, posteaquam certum
non est, ad quemnam modum Christus Dominus turn ad mensam suam
accubuerit cum suis ApostoliS, nos etiam de hoc consessu in coenae ad-
ministratione sollicitos esse non oportere. Rursum, quod ad vestes attinet,
cum nullum sit illarum interdictum et publica hic authoritate sint re-
ceptae, aequum tibi videri, ut illis utamur potius, quam ut illas detrecte-
mus. Tibi enim persuasum non esse, ut quae in ipso cultu Dei, etiam ab
ipsomet alioqui Deo instituto, praecepta non sunt pro interdictis haberi
debeant. Et cum res videatur fore mali cuiusdam exempli, si nobis di-
versae a vestris ceremoniae permitterentur, te adhuc haerere in nostra ista
postulatione.

Haec tu, inquam, ita mecum, mi Domine! et quidem ita amanter (quo
quidem nomine magnam tibi habeo gratiam) ut me quodammodo ad maiorem

