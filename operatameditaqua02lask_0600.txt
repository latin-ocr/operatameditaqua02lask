[A. D. 1544] 580

aut amor, si ocii tui quies, denique si ullus omnino humanus vel affec-
tus vel metus quoquomodo remoratur, quominus vitae genus hoc deseras,
in quo certa interim non esse queas an Christi gloriae vere servias, -ο
adhuc declaras, mea soror! te non vere atque ex animo id cupere, ut per
te Christi Domini gloria promoveatur. Scio hic habendam esse infirmitatis
nostrae rationem, sed accusare eam in nobis debemus, non alere, multo
minus illi ita indulgere, ut illius etiam excusationes quaeramus.

Equidem est hoc rationis nostrae ingenium ut in inveniendis peccatorum
nostrorum excusationibus nimium ingeniosi simus, sed qui Christi gloriae
vere servire cupit, is facile intelligit, non tam rationis nostrae argutias
quam verbi divini potius autoritatem sibi sequendam esse. Iam negare
non potes vitae hoc tuae genus larvam plane hypocriticam esse, utcunque
tandem illam excuses, et adversus hanc exstare apertum Dei mandatum
quo nobis ab omni hypocriseos specie cavere iubemur. Huic igitur te
mandato suo obedire magis oportet, etiamsi infinitas hypocriseos excusa-
tiones habere possis, siquidem Christi gloriae in mandato suo servire velis.
Taceo hic impietatis lernam, cuius sanctitatem 2) publico larvae huius hypo·
criticae testimonio profiteris, etiamsi te animo tuo illi non assentiri dicas.

Si vere ab illa animo tuo abhorres, conquiescere non poteris, donec
certa sis, te cum illa nullam prorsus communionem habere, etiamsi tuorum
omnium odia convicia et contemtum debeas sustinere. Fac igitur, mea ᾖ
soror! declares te velle servire ante omnia Christi gloriae et larvam hanc
hypocriticam abiioe, Papisticae impietatis testem. Adiunge te palam his
qui coram angelis et hominibus lumen ac doctrinam Christi Domini unici
Regis ac Pontificis aeterni nostri profitentur. Neque hic spectes ullum
omnino hominem, sed Christum solum duntaxat intuere. Is tibi amicos
protinus dabit qui tui curam habeant, si in virginitate permaneas, et spon-
sum te dignum, si velis nubere, etiamsi 1110, qnod equidem non puto, fal-
lamur. Breviter Christum iudicem actionum tuarum omnium propone, in
hunc defixos oeulos habeas, hunc tibi statue sequendum esse, et ne more—
ris Quod ad me attinet, detuli tibi non semel mea omnia. Ea nunc
iterum tibi non fucate defero. Veni itaque et curam hanc abiice, eris mihi
curae non secus atque soror mea, et quae mihi Dominus largietur, ea
tecum communia habebo. Uxor mea te salutat et de fide silentii apud
Franciscum 3) iubet te securam esse. Si quid ad amicum veterem nostrum
velis scribere, fac ad me sine mora transmittas, simulque mihi mentem
tuam extremam perscribe, aut quod mallem, ipsamet nos invisas, etiamsi
mox rursus te redire istic oporteret. Sed fae 111 hac hebdomade vel te ip-
sam, quod optarim, vel literas tuas habeamus. Non enim scribere possum
omnia quae vellem. Vale Emdae 25 Augusti Anno 1544„

’ Νο511 manum.

¹) i. e. Hardcnb. 2) Gerd.: satietatem. 3) Frane. intelligo. Rengers. Cf. ep.
19. p. 576.

-wffl-..--.--.——.-. -fi-ss—*b-x——n--..Q—„w-

