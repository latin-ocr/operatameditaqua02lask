182

deprecari velit, sed, contempta Ministrorum ac Seniorum admonitio-
ne, in peccato sibi suo indulgere nihilominus pergat, dantur illi dies
aliquot, ut intra illos secum cogitet, quidnam faeere velit. Interea
vero duobus aut tribus Senioribus negotium datur, ut eum oportuno
aliquo tempore adeant et debiti rursum officiique sui privatim admo-
neant, atque, si ad constitutum diem illum frater accusatus ille det
signa aliqua verae resipiscentiae, ad Ministros rursum ac Seniores
venit. Et, si propter contemptas duntaxat privatas in peccato privato
admonitiones accusatus est, dant operam Ministri ac Seniores, ut in
coetu ipsorum, re non amplius invulgata, reconciliatio fiat. Si vero
propter publicum aliquod flagitium, vel quod propter totius Ecclesiae
bonaeve illius partis peri-(298)culu1n, ut ante dictum est, minime
caelari possit, accusatus est, et signa poenitentiae publicae ad diem
constitutum aliqua dederit, dies illi rursum praefigitur a Minisiris ac
Senioribus publicae poenitentiae peragendae, pro eo aeid Ministris
ac Senioribus Ecclesiae videtur expedire. Quodsi autem is, qui prop-
ter contemptas privatas duntaxat in privato peccato admonitiones, ne
post alteram quidem in coetu Seniorum admonitionem culpam adhuc
suam agnoscere eamque nec apud fratres offensos, nec apud Seniores
Ecclesiae deprecari velit, tum illi tempus adhuc cogitandi de resipi-
scentia permittitur ad proximum Dominicum diem. Ante quem diem
nisi et cum fratribus offensis et cum Ministris ac Senioribus Eccle-
siae reconcilietur, tum eo ipso die Dominico Ecclesiastes in publica
concione peccatum fratris illius simulque et contemptum admonitio-
num ordine omnium coram tota Ecclesia eitponit, suppresso tamen
adhuc illius nomine, si quo modo per peccati duntaxat sui illam sine
nomine denunciationem frater ille accusatus ad resipiscentiam adhuc
culpaeque in coetu Seniorum agnitionem ac deprecationem (299) in-
duci possit, instituiturque post talem denunciationem precatio publica
pro fratre illo, et simul monetur Ecclesia, ut, qui cum accusato fraÎ‡
tre illo familiarius vivere consueverunt (quatenus illis quidem est
notus), eum conveniant et ad resipiscentiam hortentur. Rursumque
dies alius designatur per Ecclesiasten e suggestu, ante quem, ut se
frater ille et cum fratribus, quos offendit, et cum Ministris ac Senio-
ribus Ecclesiae reconciliet in medio ipsorum coetu, publice iam tertio
admonetur. Porro si neque post tertio constitutum iam reconciliatio-
nis diem frater ille, propter contemptum toties repetitarum admoni-
tionum accusatus, culpam suam in coetu Seniorum agnoscere adhuc
ac deprecari velit, tum demum eodem loco plane *habetur deinceps
cum iis, qui propter publicum aliquod flagitium accusantur: nempe
ut sine publica coram tota Ecclesia poenitentia ad reconciliationem
non amplius admittatur. Sed, quemadmodum fratres de publico no-

