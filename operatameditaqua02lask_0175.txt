157

nostri obsignatione ad vitam aeternam non dubitemus. Sin minus,
frustra equidem de nostri obsignatione et proinde de digna quoque
Coenae Dominicae participatione nobis blandiamur.

Finis ergo Coenae Dominieae est eiusmodi nostri in fide nostrae
cum Christo communionis obsignatio, quae novos motus in cordibus
nostris gignat autore Spiritu sancto ad amandum vicissim Christum
Dominum suaque omnia et ad defflaranda nostrae erga illum gratitu-
dinis pro nostra infirmitate officia. Quoniam vero talis haec obsigna-
tio novos motus illos in nobis gig-(237)nit‚ ut dictum est, et aliud
est interim in fide obsignari, aliud vero novos motus ad amorem et
gratitudinem excitari, duos alii Coenae Dominicae fines constituere
maluerunt: obsignationem nostri videlicet et novi rursum motus ad
amandum Christum et declaranda erga ipsum gratitudinis nostrae os-
ficia excitationem. Neque magnopere refert, unumne aut plures Coe-
nae Dominicae fines statuamus, modo ut alios fines omnes ad obsig-
nationem illam, tanquam ad radicem aliorum omnium, referamus.

Quemadmodum autem in hoc potissimum Coenam Domini institu-
tam esse videmus, ut eius usu in fide nostrae cum Christo Domino
communionis obsignemur, ita hae potissimunretiain in signo Coenae
partes observandae nobis sunt, quae nobis omnium significantissime
Coenae ipsius mysterium adumbrant atque repraesentant, quo in fide
illius certius obsigncmur. Et quia rursus mysterium nostrae cum
Christo communionis multis variisque nominibus ac considerationibus
nobis commendatur, quorum aliae aliis sunt evidentiores magisque
necessariae ad fidem illius approbandam, in qua animi nostri debeant
potissimum obsignari,— (238) sane si tanta est mysterii huius digni-
tas atquevutilitas, ut nullae quantumvis remotae illius consideratio-
nes omitti, nedum inutiles aut nimiae existimari quoquo modo de-
beant, tamen aliae prae aliis magis sunt observandae, praesertim si
non omnium semper ex aequo meminisse possimus, nempe quae ma·
gis, ut diximus, evidentes sunt ac necessariae ad comprobandam my-
sterii ipsius fidem, in quo iuxta praestitutum Coenae Dominicac finem
obsignari debeamus, Quatenus igitur nostrae cum Christo Domino
communionis considerationes aliae sunt aliis evidentiores ac magis
necessariae ad approbandam nobis fidem illius, et proinde merito
etiam aliae prae aliis, cum alias semper, tum vero in ipso imprimis
Coenae Dominicae usu observari magis debent, propter Coenae ipsius
finem, nostri inquam in fide eius ipsius communionis obsignationem‚—-
hactenus sane et in signo Coenae Dominicae inter eas, quas com-
memoravimus illius partes, illae aliis praestantiores existimandae et
proinde maiore etiam cura observandae sunt, quae ad adumbrandas
evidentiores illas ac magis necessarias approbandi nobis mysterii Coe<

Φ.

