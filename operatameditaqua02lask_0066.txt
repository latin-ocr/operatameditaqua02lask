48

modi aliaque adeo omnia miraculorum genera, eo quod (post absolu·
tum alioqui Ecclesiae fundamentum) haud aliter iam faciant ad con-
vellendam Apostolicae functionis fidem omnem atque autoritatem com-
mendandasque novas omnes daemoniorum doctrinas, a posito semel
fundamento Apostolico alienas, quam olim ad approbandam Apostolici
ministerii functionem Divino beneficio pertinebant. Nimirum ea sunt
tempora, ut, qui Apostolici fundamenti veritati credere inque illo
conquiescere nolunt, miraculorum praestigiis dementati, mendacio iam
demum credant, quemadmodum Paulus docet ¹). Non est igitur quod
miraculosa amplius dona operave ulla in Ecclesiastico iam deinceps
ministerio requiramus, sed eas duntaxat ministerii partes observemus,
quas ad superstruendum posito iam fundamento aedificium Ecclesiae
eiusque custodiam ac conservationem a Domino constitutas esse sci-
mus. Atque eos quidem, qui structuram Ecclesiae prosequi in posito
iam fundamento debeant, (Β 4b) verbi ministros in genere vocamus.
Qua sane in parte ministerii multa a Paulo dona poni videmus 2)ε
προφητείαν, quae in eruendis scripturae mysteriis colligendoque legi-
timo sensu illius versatur: ἒιόεισκοιλὶειν, quae in tradendae populo
omnis sanae doctrinae facilitate perspicuitate gratia ac methodo qua-
dam est posita: ἐλεγχεὶιιν, quae in dexteritate atque pondere repre-
hensionum consistit: mcpanow, quae est vis quaedam permovendi
animos hominum per exhortationes: παρκμυθιειν, qua dolor ac mole-
stia afflictionum omnium levatur, animi graviter affecti deliniuntur
eriguntur et corroborantur per promissionum divinarum consolatio-
nem gratuitaeque bonitatis ac misericordiae divinae commendationem:
et donum linguarum, non equidem repentinum illud ac miraculosum,
sed quod Dei quidem et ipsum beneficio, non tamen sine nostro stu-
dio interim nostraque opera ac diligentia, Deo ita volente, obtingit.
Hisce nimirum donis suis exornat etiamnum Dominus in sua Ecclesia
verbi sui divini ministerium, pro eo ac illi libitum est,¹ ad eius aedi-
ficationem, (B 5³) ministrosque ipsos pastorum ac doctorum nomine
dignatur. Quanquam autem apud istos quoque curam ac custodiam
gubernandae et conservandae Ecclesiae suae praecipuam esse voluit,
duo tamen adhuc custodum praeterea genera illis in sua Ecclesia ad-
iunxit peculiaremque eis ipsorum functionem consignavit. Atque alii
quidem in scripturis vocantur Presbyteri sive Seniores, item Episcopi,
Praepositi et gubernationes: alii vero Potestates, praecellentes ministri
et Altores Ecclesiae Christi, quos nos Mayz‘seratum vocamus. Porro ad
hunc Presbyterorum ordinem ipsi quoque Pastores ac Doctores omnes
pertinent, sed curam sibi gubernandae conservandaeque Ecclesiae non

¹) 2 Thess. 2. 2) Rom. 12. 1 Cor. 12.

