122

restituere adhuc non posse sine magna Ecclesiarum perturbatione.
Fatemur filium hominis esse Dominum etiam ipsius sabbati¹), etcum
Augustino non putamus scindendas esse Ecclesias propter ea, quae
nos ex se neque digniores neque indigniores coram Deo facere pos-
sunt. Sed officium fidelium in Ecclesia Ministrorum esse dicimus, ut
Divinas omnes institutiones, pro summa virili sua iuxta fidem sui
ministerii ad puritatem illam primaevam doctrinae et observationis
Apostolicae reducere semper per (156) omnem occasionem conentur.
Quod ipsum equidem nos etiam nobis in consessu Coenae Dominicae
restituendo sequendum esse existimavimus, praesertim cum illum
Christi Domini exemplo Apostolicaque observatione, mysterii item
excellentia et typica coelestis nostrae olim gloriae adumbratione, de-
nique et mandato ipso Dominieo non temere proculdubio commenda-
tum esse, et proinde etiam ad Ecclesiae aedificationem plurimum fa-
cere videremus: et quidem cum nobis eius rei potestas Regia auto-
ritate facta esset.

Haec vero ita de restituto hic per nos in nostris Ecclesiis Coenae
Dominicae consessu suo publico commemorare voluimus, ut consilii
hac in parte nostri rationem piis omnibus redderemus. Multa autem
omisimus, quae ad eam rem adferri adhuc poterant, quod his satis-
factum piis omnibus fore non dubitemus. Iam ergo ad eam, quam
observamus, praeparationem ad Coenam Domini veniamus.

De Praeparatione ad Coenam Domini. (157)

Priusquam Coena Domini sit instituenda, quintodecimo antea die
id toti Ecclesiae denunciatur et dies designatur, quo administrari
debeat, moneturque tota Ecclesia, ne quisquam se a Coenae usu
subducat, nisi aut per valetudinem, aut per coactam alioqui necessi-
tatem aliquam impediatur. Ut enim nihil merito ab homine quovis
aegroto praetexi potest, quominus‘ morbo suo remedia adhibeat, quo-
ties et medicus et remedia praesto habentur, nisi si suam quis vale-
tudinem studio negligere velit. Ita cum Coenae Dominicae usus prae-
stantissimum sit diffidentiae nostrae remedium ex Christi Domini in-
stitutione, nosque sine exceptione omnes sub diffidentiam natura no-
stra ita conclusi simus, ut illius nomine aliud esse non possimus,
quod in nobis est, quam irae et mortis filii2). qui equidem est exitialis
morbus nostrum omnium, —nemo nostrum profecto-subduccre sese a
Coenae Dominicae usu potest, praeterquam si aut per morbum aut
per coactam similem aliquam necessitatem impediatur, nisi si suam

 

¹) Marc. 2. ²) Ephe. 2.

