235

tionem, si obstinatus 'esse pergat. quemadmodum de uno quolibet
alio Ministro, contemptore admonitionum, dictum habetur. Neque
enim in usu disciplinae ulli homini parcitur, qui modo ad Ecclesiam
pertinet, nedum ut ullius peculiaris aliqua ratio habeatur, nisi qua-
tenus id ipsa ministerii vocatio postulare videtur. Quin potius tanto
maiore severitate agitur adversus praecipuos quosque Ministros in
Ecclesia, si disciplinae Ecclesiasticae parere quoquo modo recusent,
quanto magis sunt exposita oculis omnium exempla illorum, plusque.
et offendiculi et periculi etiam adferre videntum Equidem palam est
nihil esse, quod maiorem secum ruinam totius Ecclesiae vel traxerit
hactenus vel trahere etiam possit, quam si (535) Ministri Ecclesiae,
in quacunque tandem functione versentur, ab usu disciplinae Eccle-
siasticae seipsos eximant, quam aliis praescribunt, cum ipsorum in
primis partes sint, illam suo exemplo aliis commendare. Ita in vetere
Israelis Ecclesia profanatam fuisse legimus omnem fere religionem,
quod Principes sacerdotum ac Pharisaei ne summis quidem digitis
ea attingere dignabantur, quae vel ipsimet in populo statuebant, vel
divinitus instituta habebant. Ita vero nunc idem etiam oculis ipsi
nostris in Papae Ecclesia videmus, ubi, abiecto prorsus per Ministros
omni legitimo Ecclesiasticae disciplinae usu, adulteratam nefandissime
omnem religionem ac verum Dei cultum inventamque prodigiosam
plane, ac ne Ethnicis quidem unquam auditam, ἀρτολκτρεὶοιν et ty-
rannidem ad extremum prorsus Antichristianam inductam usurpatam-
que tanto iam tempore intuemur. Imo ne nunc quidem, post reve-
latam passim divino iam beneficio Romani Antichristi eiusque cor·
nuum tyrannidem et restitutam magna ex parte Euangelio lucem
suam, veram adhuc religionem interim legitimumque Dei cultum
propter solam disciplinae (536) inter Ministros negligentiam con-
temptumque admonitionum repurgari ullo modo posse videmus. Et
periculum est, siquidem disciplinae hic Ecclesiastioae remedium tem-
pori non adhibeatur, ne, quam magnis clamoribus accusamUS, Papae
tyrannidem, non tam sane sublatam, quam mutatam potius in orbe
Christiano habeamus. Qua sane de re multa dicenda essent, sed
nunc vel leviter attigisse satis erit, ut omnes intelligant, nullam ve·
ram ac legitimam verae religionis verique cultus Dei instaurationem
aut repurgationem expectandam nobis esse, donec usum legitimum
disciplinae Ecclesiasticae inter Ministros potissimum ipsos plene re-
stitutum videamus. Quemadmodum sanc negari non potest, neglec-
tum initio, deinde vero prorsus abolitum illius usum, causam fuisse
atque etiamnum esse omnis profanationis omniumque abusuum et
omnis tyrannidis in orbe Christiano, — proinde nos Ecclesiae nostrae
institutionem inde potissimum auspicandam esse existimavimus, ut

