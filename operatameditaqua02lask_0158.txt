140

Docetur praeterea Ecclesia, haec nobis omnia designari ipsa Coenae
actione, si il-(195)lius mysteria paulo diligentius observemus,

Primum enim quatenus panis in Coena fractio poculique propinatio
symbolo nobis suo adumbrat corporis Christi passionem, quod pro
nobis fractum est, et sanguinis sui in morte sua effusionem, hactenus
sane panis illa fractio et poculi propinatio adumbrant nobis testan-
turque et designant suoque quodam modo visibiliter annunciant Deum
Dominum pariter ac Iudicem nostrum omnium esse, qui nostram om-
nino requirat obedientiam et inobedientiem contra puniat iuxta de-
cretum aeternum suae sanctissimae voluntatis. Quorsum enim morti
ita atroci filium suum destinasset Deus, si non iudex essct, qui no-
stram in filio suo inobedientiam puniret? Aut quorsum nostram in
,Christo puniret inobedientiam, si non suam in nobis obedientiam, ut
Dominus noster, requireret? Perspicuum esse igitur, necessariam esse
nostri explorationem circa Coenae usum, num Deum Dominum pa-
riter ac iudicem esse credamus, nisi indigne Coenam ipsam adire ve-
limus.

Deinde, quatenus eadem ipsa panis fractio in Coena et poculi pro-
pinatio symbo-(l96)la sunt fracti pro nobis eorporis et fusi sangui-
nis Christi, Christusque Dominus (quantus erat) corpore simul et ani-
ma omni ex parte pro nobis passus est, hactenus sane et nos toto
nostro corpore et tota nostra anima cum omnibus illius potentiis
dotibus atque ornamentis morti aeternae, quod in nobis est, sub-
iecti sumus et proinde aliud nihil quam peccatores. Peccati enim sti-
pendium est mors ipsa, cui equidem ea parte subiecti non essemus,
qua non essemus aliquo etiam minimo modo peccatores. Christum
porro totum iuxta carnem corpore videlicet et anima mortuum esse
docemur Coenae testimonio: docemur ergo simul etiam Coenae ipsius
testimonio, nos omnes aliud nihil esse, quod in nobis est, quam de-
ploratos prorsus peccatores, et proinde nostri quoque hac in parte
explorationem neeessariam esse, ut digne Coenae Dominicae partici-
pemuS. ,

Postremo, quatenus panis ille in 'Coena Dominica fractus, poculum
item propinatum nobis Christi nornine exhibetur atque per nos acei-
pitur editur ae bibitur, illaque panis et poculi exhibitio acceptio et
participatio symbola sunt nostrae societatis (197) cum Christo Domi-
no in corpore ipsius, pro nobis in mortem tradito, et sanguine ipsius,
pro nobis in morte sua effuso, per donatam nobis abillo gratuito
omnis meriti omnisque gloriae suae communionem, —— hactenus sane
panis illa iam fracti poculique propinati exhibitio perceptio et par-
ticipatio, nobis adumbrant attestantur designant ac visibiliter suo
symbolo annunciant verissimam esse divinam illam promissionem:

