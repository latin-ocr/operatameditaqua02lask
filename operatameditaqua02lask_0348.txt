1 Petri 5.

Esai. 49.

2 Par. 19.

328 conr. econ. LoND.

Atque plebis erga ministros suos officium publicum est, Dei
in illis imaginem quandam reverenter agnoscere, illisque, tan-
quam Deo per ipsos agenti, ultro ac hilariter obedire, praeter-
quam si quid velint, quod verbo Dei repugnare constet. Hic
enim meminisse omnes regulae Apostolicae debemus: Oportet
Deo magis quam hominibus obedire.

Ministrorum vero Ecclesiae officia varia sunt, quemadmodum
ministeria ipsa. Sunt autem tria potissimum publica ministeria
in Ecclesia Christi: Verbi, gladii et mensarum pro egenis. Et
qui in hisee ministeriis versantur, habent sua quaedam propria
officia, quae ad alios non pertinent, quibus praestandis fidem et
ipsi suam in Ecclesia, praeter privata illa officia, quae ad toÎ‡
(33)tam pertinent Ecclesiam, profiteri debent, ut testentur se
vere credere, quod Iesus, virginis matris filius, sit etiam sub
Christi titulo summus ille atquc aeternus ipsorum Rex, euius
legum atque ordinationum ipsi ministri ac custodes essent.

Verbi igitur ministrorum professio in praestandis hisce offi-
ciis consistit:

l. Ut purum Dei verbum publice fideliter ac diligenter
doceant.

2. Ut institutas a Domino ceremonias, iuxta ipsius ordina-
tionem, publice in Ecclesia pureque ae diligenter administrent,
earumque violatores ex verbo Dei reprehendant.

3. Ut curam habeant Ecclesiae, una cum presbiteris illius,
in eius incremento atque aedificatione per admonitiones con-
solationes reprehensiones et usum Ecclesiasticae disciplinae
iuxta verbum Dei.

4. Ut ora adversariorum verbi divini autoritate obstruant,
gregemque suum a lupis ac noxiis bestiis depredari dilaniari
et devorari ne sinant, sed Ecclesiam de illis praemoneant, si
ad viam rectam iuxta Scripturas revocari non queant.

5. Ut praesint Ecclesiae, in illius, quod ad Divina attinet,
gubernatione, non tanquam dominantes clero, sed ut gregis
exemplaria, a (34) Spiritu videlicet Sancto in hoc constituti.

Ad gladii vero ministros in Ecclesia, iuxta gradus illorum,
pertinet haec ipsorum peculiaris professio:

1. Ut verbi ministerium et eius ministros legitimos in Ec-
clesia provehant honorent tueantur et alant, lupos autem et
falsos doctores in Ecclesia ne ferant.

