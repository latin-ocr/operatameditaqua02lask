258

suam quisque uxorem habeat et suurn quaeque maritum, eo quod sit
melius iungi matrimonio. quam uri‚” nedum ut sponsiones illae om-
nes, quantumvis solemnes, levissimum etiam parentum contemptum
excusare in Dei iudicio ullo modo possint. Sed et hoc singulare est
matrimonii ornamentum, quod, si quis ab illo ullum omnino homi-
num genus arcendum esse cum qualicunque eius contumelia statuat,
is sane non qualiscunque haereseos, sed ipsorum adeo Daemoniorum
doctrinae, et quidem non humano ullo, sed ipsi-(594)usmet spiritus
sancti iudicio damnetur. Quid vero simile in scripturis usquam vel de
virginitate, vel de laudatissimo quovis alio coelibatus genere habetur?
Certe et virginibus et ineoniugatis in genere omnibus, si quidem
uramur, praecipi matrimonium audimus. Virginitatem autem seu
quemvis alium coelibatum adeo non audimus praecipi ullo modo, ut
omues etiam, qui id conentur facere, Diabolicae doctrinae accusari
adeoque et damnari audiamus. Quum igitur reliqua bic vitae nostrae
genera omnia louge sint infra haec, quae iam sunt exposita, matri-
monii ornamenta, et non desint multo adhuc plura alia, quae singula
commemorare nimie longum fuerit, palam est, matrimonium orna-
mentorum suorum ex verbo Dei nomine omnium esse dignissimum
in terris vitae genus, neque aliud cum illo ullum conferri omnino
posse.

3. Docetur‚ non esse felicius etiam in terris ullum vitae genus
matrimonio. Etenim cum homo ita sit natura ipsa ad societatem
comparatus, ut omnes plane societatem nescio quo modo (595) expe-
tamus, solitudinem vero omnes etiam refugamus atque aversemur -—
quo sane nomine homo sociale animal a plerisque vocatur - atque
ea demum felicissima societas esse censetur, quae et coniunctissima
sit et maxime diuturna, — equidem, quo magis est coniuncta magis·
que diuturna coniugalis vinculi societas prae omnibus aliis societatis
humanae generibus, hoc illam etiam feliciorem esse, fatendum pro-
culdubio erit. Non esse autem ullius omnino societatis humanae
arctius magisque diuturnum vinculum matrimonio, id vero res ipsa
docet. Nimirum hic non animi tantum voluntatesque mutuae invicem
coniunguntur (quod equidem in aliis omnibus honestis vitae societa-
tibus summum est), sed ipsa etiam corpora, altera videlicet nostri
pars, in unam atque eandem carnem nostram unanimiter congluti-
nantur. fortunaeque praeterea omnes nexu iam deinceps individuo
ita consociantur, ut per omnem vitam in coniugio neuter iam in
suum ipsius, sed alter in alterius corpus potestatem iusque connu-
biale habeat, omnibus etiam fortunis suis in commune (596) semper
utantur. Quid vero hac tali societate felicius aut optatius etiam, in
qua, nexu alioqui per omnem vitam individuo, ita sunt omnia inter

