[A. 1). 1554] usn

N0. 98. [nimirem. u. u. 258. ueri. nb. uon]

Ad liARDENBssRGIUM.

Accepi tuas literas 223 Decembris scriptas, unaque et Farraginem West·
phali ¹), mendaciis et calumniis plenam, pro qua tibi interim magnam gra·
tiam habeo, brevique ad illam respondebo per Dei gratiam et quidquid
huius erit ad te transmittam, priusquam evulgetur Ε-’). Facile est autem de
spiritu Westphali iudicare, dum in consensionibus dissidia comminiscitur
et nodos in scirpo quaerit. Christi spiritus dissidia componit et conciliat
quae dissidere videntur: iste in consensione quaerit dissidia, ut scindat Ec-
clesiam suoque errori patrocinetur. Si nobis fnisset studium conferendi in-
terpretationes eorum, quos ille a suis partibus stare putat, facile istiusmodi
farragines colligere possemus, et ostendere re ipsa, non mendacibus calum—
niis, ipsos, non modo inter sese, sed plerosque secum ipsos. et quidem non
verbis, sed plane sensu ipso dissentire. Ut si quaeratur, alterutra doctrina
ob dissensionem damnanda sit, multo magis ipsorum doctrina, quam nostra,
condemnationi obnoxia futura esset,—-ut ne dicam interim, nos multo gra-
viores habere nodos in hac ipsorum doctrina. propter quos ea sane, si le-
gitimum de illa Ecclesiae iudicium habendum esset, tolerari inter pios
haudquaquam deberet. Ego sane, si alia nunc essent tempora et non tan-
tum Ecclesiae Christi periculum ex istiusmodi libellis impenderet, gauderem
tales ab istis libellos edi. narn hac tanta mendaciorum et calumniarum im-
pudentia nihil dubitarem causam nostram apud pios omnes commendatum
iri, nedum ut ipsis adiumento esset futura. Sed de hocin responsione plura,
nunc ad nostra.

Scripsi ad te nuper de catechismo Gellii et vellem ut faceres quemadmo-
dum scripsi 3). Dc sumptu, quicunque futurus est, nihil erit negotii. Etita
inter nos convenit, ut tres simul catechismos edamus: maiorem, quem hic
una omnes formavimus, hunc Gellii. paucis mutatis; et tertium, minimum,
pro pueris tenuioribus, mittitque Gellius ipse ad te litteras ea de re ⁴).

Spero te conventurum cum Comite Christophoro nostro 5). Oro te ut
causam nostrarum Ecclesiarum illi commendes. Medmannus 6) tibi exponet

omnia, Venissem ipse nunc cum Medmanno, sed mihi ab hoc tanto fri- ι

gore metuo. Ubi paululum sese remiserit, visam et ipse comitem. de quo
sane valde gratulor et gaudeo. Dux Megapolitanus ⁷) amanter respondit,
sed metuit sibi a fratre suo Ulricho ⁸). Spem facere videtur nescio quarum
rerum, quas adhuc oporteat expectari etc. Alia nnnc non habemus. Vale.

Prima anni 1554.
Precor tibi et tuis omnibus faustum ac felicem hunc annum. Salvere iubeo
tuam, Iacobum, Molanum et Eilardum ⁰).

¹) I. WEsTPHAm, Farraqo eorffusanearum et inter se dissidentium opinionum de
Coena Domini ex &eramentariorum libris comesta. Magdeb. 1552. ⁶2) Responsio
eius exiit a0. 1560. Cf. Tom. Ι. 271 sqq. 3) Est haec epist. 974 4) Longe diver-
sum exitum hauc rem habuisse, videre cst in iis quac cle Cat. Emd. praefati sumus.

