49

sumunt soli, nisi in reliquorum Presbyterorum coetu, quem ut sibi
adiunctum habeant, omni studio ac sollieitudine adniti debent. Neque
est aliud inter Pastores ipsos Doctoresque ac reliquos Presbyteros
discrimen, quod«ad functionem ipsorum in gubernanda conservan-
daque Ecclesia attinet, nisi quod illi in Verbi ac Doctrinae ministe-
rio praeter alios istos laborant: isti vero citra Verbi ae Doctrinae
publicum (B 51³) ministerium iu eadem ipsa gubernandae et conser-
vandae Ecclesiae cura ac custodia velut socii subsidiarii constituti
habentur. Ita videmus Presbyterorum nomen tribui Pastoribus ae
Doctoribus ipsis, atque adeo ipsis 'etiam Apostolis‚ dum Petrus ad
Presbyteros loquens. se iHorum συμπρεσβύτερον profitetur. Eius vero
Presbyterorum simul omnium [coetus] in unaquaque Ecclesia partes
erant, ut legitimum disciplinae Ecclesiasticae usum et ipsimet inter sese
inprimis et in tota demum sua Ecclesia observarent, atque ad eum
modum et ipsimet suum facerent officium et alios demum omnes etiam
in suis officiis continerent: probarent item doctrinas et spiritus om-
nium in Ecclesia contemptumque disciplinae Ecclesiasticae‚ iuxta
praescriptos Verbo divino admonitionum ac reprehensionum gradus,
nomine et assensu totius Ecclesiae punirent. Adque id etiam operam
darent, ut, constitutis in Ecclesia Dianouis, egenorum inopiae succur-
reretur. Atque isti quidem in universa ministerii sui func-(B 6²)tione
ad curam custodiamque suam nihil adhibent aliud quam gladium spi·
ritus, hoc est, Verbi divini autoritatem, per admonitionum et repre-
hensionum gradus usque ad excommunicationem et anathematismum,
quibus solis omnem Ecclesiae eiusque disciplinae contemptum ad ex-
tremum puniunt. Caeterum Magistratus iuxta politicam suam a Deo
ordinatam praeeminentiam politicum quoque gladium suum adiungit
in sua functione ad conservandum in Ecclesia legitimum disciplinae
usum puniendumque contemptum illius: nempe ut quisque in utrius-
que tabulae obedientia suaeque vocationis officiis contineatur, et ne
progressus structurae perpetuus in complendo Ecclesiae sibi concre-
ditae aedificio quoquomodo impediatur. Atque publica quidem flagitia
omnia publicamque et pietatis et tranquillitatis in Ecclesia violatio-
nem coercet gladio suo Magistratus pro functione sui ministerii, sed
in dogmatum controversiis non prius sibi quidquam sumit, quam de
illis per legitima Ecclesiae iudicia iuxta gradus disciplinae ecclesia-
sticae ex verbo Dei statuatur. Quorum sane (B 6¹³) contemptum
Magistratus impunem ferre non debet pro functione sui ministerii,
pro eo atque id ipsa Ecclesiae aedificatio postulare videtur. At vero,
quoniam eura ac custodia haec istius aedificii non tam sane dependet
ab humana cura operave aut potentia — in quibus alioqui politica
Magistratus cuiusque vis existimatio atque autoritas maxima fere

ΙΙ. 4

