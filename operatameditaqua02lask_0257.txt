239

ipsius, quam leges novas quasdam praeposterae nescio cuius chari-
tatis. Et, cum ovium nobis Christi in nostra Ecclesia, non autem
luporum, gregi nostro insidiantium, curam a Domino commendatam
habeamus, nostri proculdubio fideliumque praeterea pastorum om-
nium debiti atque officii esse putamus, ut, dum oves suas aluporum
insidiis tutas alioqui esse non posse vident, canes ipsos potius ad·
versus dolos ipsorum arment, nedum ut illos a latratu arceant, tam-
etsi lupis non modo peri-(545)culum‚ sed certum etiam interitum
imminere videant, quam ut vel unius oviculae periculo luporum sibi
curam ullam habendam esse putent. Quare, etsi lupos etiam ipsos,
si id ullo modo fieri posset, lucrifieri omnes cupiamus, neque, quod
ad eam rem attinet, praetermittendum hic quidquam esse libenter
fateamur, tamen, si oviculas nostras ab ipsis periclitari, neque eos
alia ratione a nostris ovilibus arceri posse videmus, malumus, iuxta
Christi Domini Prophetarumque et Apostolorum doctrinam pariter
atque exemplum, oviculas nostras de luporum illis imminentium in-
sidiis submonere, ut ab illis sibi caveant, adeoque et lupos ipsos
commonstrare, quam ut per nostrum silentium oves nostras fraude-
mus ac fraudulentis luporum morsibus exponamus. Quemadmodum
enim maius gaudium esse legimus super unius peccatoris resipiscen-
tia, quam super nonaginta novem iustis, ita rursum maiorem luc-
tum fore non dubitamus super interitu unius oviculae, quam non·
aginta novem luporum, nedum ut unius lupi salutem infinitis ovi-
bus anteponere debeamus, praesertim cum nihil esse (546) sciamus
vel fraudulentius vel nocentius lupina hypocrisi in Ecclesia Christi.
Atque utinam pauciora illius exempla nostro hoc tempore videremus! --

Haec vero de observatae in nostra Ecclesia disciplinae usu ita iam
recensuisse satis erit, tam in universo coetu illius, quam inter Mini-
stros ipsos. Ad alias iam igitur etiam nostrae Ecclesiae ceremonias
veniamus, ac primum de publicis illius. si quando id res postulat,
supplicationibus dicemus.

DE PUBLICIS ECCLESIAE SUPPLICATIONIBUS.

Vetus est consuetudo catholicae Dei Ecclesiae, ut. quoties aut in·
signe aliquod beneficium a Domino Deo accepit, aut publica aliqua
necessitate premitur, aut gravem sibi ullam alioqui calamitatem im·
pendere etiam videt, ad Deum sese precibus ac ieiuniis tota conver-
tat, proque collatis beneficiis gratias agat, in praesenti vero necessi-
tate opem il·(547)lius imploret et mala item impendentia omnia sup-
plex deprecetur. Sic igitur et nostra observat Ecclesia, ut, quoties
aut illi, aut urbi alioqui nostrae, in qua versamur, totive in primis

