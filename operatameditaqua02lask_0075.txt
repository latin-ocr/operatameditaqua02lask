57

sint omnino, gravitate interim morum prudentiaque ac vitae integri-
tate, deinde et usu rerum longo ac iudicii dexteritate, super omnia.
autern pietatis studio eis ne cedant. Ita enim, etiamsi una cum verbi
Ministris publice non docent, sint tamen veluti exemplaria quaedam
totius Ecclesiae in hisce donis, quae iam commemoravimus et quae
plurimum habent momenti in legitima Ecclesiae gubernatione.

Postremo exponitur, quodnam sit plebis totius in Ecclesia erga
istiusmodi Presbyteros seu Seniores officium: nempe ut illos eodem
prorsus, quo et verbi ministros, loco habeat, illorum admonitionibus
ultro ac reverenter pareat, illis non remurmuret neque reclamet: ad
illos dubia sua omnia, omnia dissidia, omnesque controversias ac si-
multates ante omnia suo ordine referat, si quomodo amice componi
possint: per hos reliquos Ministros omnes, sicubi aliquid in eis de-
sideretur, admoneat, etad hos (C 8³) tandem deferat etiam omnes
privatarum in Ecclesia tota admonitionum contemptores.

Atque haec ita de Seniorum istorum subsidiariorum erga Eccle-

siam Ecclesiaeque vicissim erga illos officio dicuntur ante ipsorum
electionem.

Si vero Superintendens Ecclesiarum Peregrinarum
eligi debeat, post indictum per illas simul omnes
certo aliquo die ieiunium et factis (ut dictum est) per
illas publicis ad preces exhortationibus, haec ita de
illius officio pro concione dicuntur.

PRIMUM Superintendentis scu Inspectoris ministerium — Graeci
Ἐπισκοπ-ίν vocant — esse Divinam ordinationem in Christi Ecclesia ¹),
per ipsummet Christum Dominum inter ipsos etiam Apostolos in-
stitutam, dum Petro confirmandi reliquos fratres in fide provinciam
peculiariter demandaret Β). Non quod Petro aliam ullam super reliquos
Apostolos potestatem auto-(C 8¹›)ritatemve dederit, quemadmodum
Papa Romanus somniat, sed quod parem alioqui atque aequalem om-
nino aliorum omnium Apostolorum cum Petro potestatem certo aliquo
sollicitudinis aliorum pro aliis ordine retineri in Ecclesia oportebat,
quemadmodum sanctus Dei martyr Cyprianus vere et praeclare docet.
Alioqui manifeste videmus idem ministerium omnibus ex aequo Pres-
byteris Ecclesiae attribui, omnesque Presbyter-os verbis disertis In-
spectores, seu (voce Graeca) Episcopos vocari ³), et post constitutam
Hierosolymis Ecclesiam parem honorem Petro Ioanni et Iacobo de-

1) Act. l. l Timet. 3. ²) Math. 2¹5. Lucae. 22. loau. 20. l Petri. 5.
³) Act. 20.

