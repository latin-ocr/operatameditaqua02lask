261

alioqui ad desperationem atque insaniam, denique ad necem ipsam
etiam quandoque impellit? Haec vero cum frenetur atque arceatur
matrimonio, quomodo, obsecro, quis refugiat matrimonium crucis
nomine, quod alioqui in crucis remedium a Deo ipso constitutum
habemus? Qui donum habet continentiae, ut nunquam uratur, sive
masculus sit, sive foemina, is quidem sibi molestiam non necessariam
accersit, dum matrimonio iungitur. Recipit enimin se curam familiae,
a qua liber esse alioqui et Deo eiusque Ecclesiae in liber-(602)tate
sua, non divisus, ut Pauli verbo utamur, servire potuisset, et proin-
de, hoc dono praeditus, melius facit, si curam Ecclesiae curae unius
familiae anteponat, neque cuiquam adstrictus totum se ministerio
Ecclesiastico impendat. Sed non peccat interim, si in Domino ma-
trimonio iungatur, praeterquam si, contempta Ecclesiae necessitate,
propter suum ipsius ventrem id faciat. At vero is iam non in Do-
mino iungitur, nos vero (le iis loquimur, qui in Domino iunguntur.
Non igitur adimit matrimonio suam felicitatem crucis ullius mo-
lestia, quin potius magna ex parte crux ipsa matrimonio levatur
frenatur arcetur et quodammodo, ut dictum est, dimidiatur, estque
perspicuum, non esse hic vitae genus aliud ullum matrimonio, quod
in se est, vel Deo gratius, vel homine multis nominibus dignius,
vel etiam felicius quoquomodo, ’

Accedunt adhuc ad matrimonii commendationem, uxoris encomia,
scripturis prodita, dum illam spiritu sancto autor‘e viri bonum au-
xilium gaudium (603) donum benedictionem et coronam, ab ipso
Deo ordinatam, vocari audimus,

Commendato ad hunc modum matrimonii vinculo, hortatur Mini-
ster contrahentes ipsos et coniugatos adeo omneS, ut rei tam sanctae

fines potissimum ipsos secum diligenter reputent ac per omnem vitam
suam in prospectu suo semper habeant, summaque cura observent, si

quidem pie simul in coniugio vivere iuxta voluntatem Dei gratiam-
que ac auxilium, denique et benedictionem Dei perpetuam habere ve-

lint. Tres autem fines praecipuos esse, propter quos potissimum sit
matrimonium institutum.

Fines, propter quos potissimum est institutum ma-
trimonium.

Primus finis instituti coniugii est, ut solitudinis incommoda ac
molestiae vitentur, dum Deus ipse solitudinem, ut ab ipsa hominis
natura alienam, ita illi etiam incommodam atque inconvenientem esse
pronunciat, ac proinde vitae eiusmodi societatem instituit, (504) viri
et soemimae inquam, ut alter alteri praesto semper adesset, alter

