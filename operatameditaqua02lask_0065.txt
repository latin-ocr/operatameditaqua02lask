47

ciis examinari oportere. Et constituit praeterea alios quoquc Domi-
nus, qui totius sui istius aedificii curam pariter ac custodiam iuxta
singulas illius partes haberent, hoc est, susceptum cuiusque opus in
superstruendo observarent, caverent ne termini usquam positi semel
fundamenti transcendantur, darent oporam ut in concredita custodiae
ipsorum parte qualibet huius aedificii ordine omnia ac decenter‘fiant
et curarent ne quid omuino desit ad structuram illius (B 3³¹) perpe-
tuumque eius progressum quoquomodo impediat aut remoretur. Ad
hunc, inquam, modum partitus est Dominus Ecclesiae suae ministe-
rium, adiunctis etiam iis qui egenorum inopiae curam in Ecclesia ha-
berent. Quoniam vero eiusmodi esse voluit aedificii huius fundamen-
tum, ut ei neque addi neque adimi quidquam poss1t unquam ¹), nedum
ut ullam omnino vel mutationem admittat vel instaurationem requirat —
est enim positum supra petram longe firmissimam neque ullis tem-
porum tempestatumve iniuriis obnoxiam et tali praeterea angulari la-
pide obfirmatum, ut quisquis ad illum quoquomodo impingat, commi-
nuatur omnino 2) '— nullis profecto amplius iaciendi ullius etiam funda-
menti ministris in Christi Ecclesia opus habemus. Imo vero docemur,
cum dignitate id Prophetici atque Apostolici ministerii, cum positi
item per illos fundamenti autoritate, denique et cum Ecclesiae totius
unitate pugnare, adhaec et pro anathemate ipso habendum esse, si
quis sibi post Apostolos parem cum illis tradendae ullius doctrinae
potestatem atque autoritatem arrogare aliisve decernere conetur. De-
inde (B 3b) posteaquam Prophetici iam atque Apostolici ministerii
functionem in ponendo omnis sanae doctrinae fundamento completam
plane esse neque amplius requiri in Ecclesia posse videmus, frustra
sane miraculosa etiam illa spiritus sancti dona, quae ad approbandam
, potissimum initio Apostolici illius ministerii fidem vim ac dignita-
tem pertinebant, amplius in Ecclesia expectemus, cuius generis olim
fuerunt repentina linguarum dona, peculiares in visionibus revelatio-
nes, sanationes item repentinae ac daemonum expulsiones et mor-
tuorum suscitationes, quae Paulus uno verbo δυνάμεις vocat. Quate-
nus enim non modo non eget amplius Christi Domini Ecclesia Apob
stolici ministerii functione in ponendo ullius omnino doctrinae fun-
damento (cum id alioqui in scripturis sanctis absolutissime praestitum
habeamus), sed modis etiam omnibus eos aversetur, qui illam denuo
revocare ullo modo velint, —— hactenus sane etiam non modo non re-
quirit amplius ulla eiusmodi miraculosa dona in suo ministerio, quae
ad comprobandam potissimum (B 4²1) Apostolici illius ministerii
functionem pertinuisse novit, sed suspecta habet iam insuper eius-

¹) Matth. 16. 2) Ephes. 2. Matth. 21. Luc. 20. Rom. 9. 1 Cor. 3.

