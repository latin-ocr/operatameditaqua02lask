332 coNr. Ech. LoND.

carnis nostrae societate plenisufficentem servatorem mundi totius,
et proinde Deum quoque: nemo enim servator, nisi ipsemet
Deus. Deinde hunc ipsum Iesum credit etiam ac profitetur
esse verum Christum illum, qui Angelicis et Propheticis vatici-
niis ab ipso usque mundi initio promittebatur, hoc est unicum
illum summumque et aeternum Regem, Prophetam ac Sacerdo-
tem mundi totius, qui adventus sui luce typos legis carnalis
omnes dispulerit prorsusque aboleverit. Postremo qnae eundem
ipsum Iesum Christum credit ac profitetur esse verum natura-
lem atque unigenitum Dei Patris filium, ex Deo ipso Patre in
eadem Divinitatis suae existentia genitum, quemadmodum homo
ex homine concipi et nasci voluit, nempe ex matre virgine, ut
homo fieret et totius mundi peccatum expiaret, laudandum
una cum Patre et Spiritu S. verum et unum Deum in secula.
Amen.

(37) Huius igitur Doctrinae ac fidei et eorum, quae ad illam
pertinent, eius item Ecclesiae, quae eam recipit profitetur ac
sequitur, ministros nos esse agnoscimus. Hanc colligimus, et
nos cum illa a sectis omnibus, imprimis vero ab Antiehristiana
Papae Romani idololatria separamus.

Porro eius ipsius doctrinae hoc compendium edere ita initio
voluimus, ut omnes, qui sese nostrae isti Ecclesiae volent ad-
iungere, certi sint, se per nos, non sane humanae ullius doc-
trinae, sed Dei ipsius voce, per Angelos, Prophetas et Apostolos
nobis prodita, ad veram Dei et Christi cognitionem et vitam
proinde quoque aeternam colligi atque evocari.

Brevi autem addemus, quae ad observandas Christi Domini
in sua Ecclesia institutiones seu ceremonias, quaeque ad prae—
standa per ministros erga plebem, et plebis vicissim erga mi·
nistros officia, adque eorum per disciplinam custodiam videntur
pertinere.

