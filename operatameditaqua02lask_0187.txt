169

collecti iam commolitique ac repurgati omnino esse videamur, sed
nos oportere adhuc effusam in nos habere aquam illam vivificam,
quam Christus Dominus solus iuxta Patris sui coelestis beneplacitum
effundere in nos potest, sanctum inquam atque adorandum Spiritum,
cuius vinculo Divino in unam pastam nexu indissolubili ita coadune-
mur, ut una sit mens, una voluntas et una fidae nostrum omnium
in‘ Christo, cuius nos panem esse profitemur.

5. Quemadmodum ne tum quidem adhuc absolutus panis est,
dum grana in unum collecta commolitaque ac repurgata, denique et
in unam pastam coadunata iam habentur, sed formari pastam illam
oportet in panis formam ac in furnum tandem etiam ignitum, ut
torreatur, reponi,— ita et nos cogitemus satis adhuc non esse, siqui-
dem absolutus iam panis Domi-(267)nieus esse velimus, ut in unum
collecti commolitique ac repurgati. denique et in unam pastam re-
dacti etiam simus, sed nos per omnem vitam nostram ad exemplar
Christi, qui vitae nostrae panis est, formari oportere, sic ut illius
forma in nobis conspici possit et ad omnes praeterea vitae huius
pressuras afflictiones ac persequutiones expositos esse, ut nos veluti
in furno quodam exerceri atque panis instar torreri non recusemus,
siquidem in nos Dominus aliquid, pro beneplacito voluntatis suae,
permittere velit.

Haec ita de panis consideratione dicuntur in ea, quae post Coe·
nam administratam habetur, admonitione, ut omnes in Ecclesia ve-
rum se panem Dominicum esse in exprimendis hisee panis proprie-
tatibus declarent pro suorum quisque donorum mensura. Protrahun·
tur autem, aut etiam contrahuntur omnes istae admonitiones, pro eo,
ac res id ac tempus etiam postulare videntur.

Finita vero extrema hac admonitione, canitur Psalmus lingua vul-
gari a tota Ecclesia, quo absoluto, dimittitur Ecclesia more alias so·
lito cum pauperum commen-(268)datione et totius Ecclesiae bene·
dictione.

Diaconi autem ad portas templi, ut alias quoque dictum est, elee-
mosynas pro pauperibus eolligunt. panisque ac vini, quae ex Coenae
usu superfuerunt, reliquias pauperibus Ecclesiae, utquisque opus ha-
bet, largiuntur, praesertim si qui sint valetudinarii aut natu alioqui
grandiores. Atque de Coenae ceremonia tantum. Iam de Disciplina
eiusque usu dicendum erit. ’

