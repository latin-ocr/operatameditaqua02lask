274

3. Docetur Ecclesia, quod, etsi mors ita iam, ut est dictum, uni-
versum genus humanum propter peccatum pervaserit, naturaque no·
stra, ex nobis ipsis, aliud nihil simus, quam irae ac mortis filii
Deum tamen nostri misertum, quemadmodum nos non equidem ad
mortem, sed ad vitam aeternam initio creaverat, ita nos etiam a
morte rursum ad vitam aeternam, donato nobis in carne nostra uni·
genito suo filio, revocare voluisse. Hunc igitur Dei filium, Patri suo
coaeternum et coaequalem, assumpta ex matre virgine carne nostra,
ho-(637)minem factum esse, per omnia nostri similem, excepto solo
duntaxat peccato, atque ita demum universi humani generis carnem
in suo corpore sanctificasse, etsi in nobis haec illius sanctificatio
conspicua non sit adhue. Sed quoniam carnis haec nostrae in Christi
corpore sanctificatio ad nos propter peccatum nostrum non aliter
potuit pertinere, quam si aeternae Patris Dei iustitiae pro nostra
transgressione satisfieret, ipsummet eundem filium Dei sacrosanctum
iam in se carnis nostrae corpus in mortem, peccato nostro constitu·
tam, summa cum ignominia ad peccati nostri expiationem ultro ob-
tulisse, dependisseque per corporis sui innocentissimi in carne nostra
oblationem, quod eidem ipsi carni in nobis propter peecatum nostrum
decreto Dei fuerat constitutum, sic ut nobis amplius peccatum no-
strum ad condemnationem propter Christi Domini mortem imputari
haudquaquam possit, praeterquam si nos ipsi per contemptricem tanti
istius beneficii incredulitatem ab ea peccati nostri expiatione in Chri·
sto Domino excludamus, Vult enim filius Dei fide apprehen-(638)di
suum hoc beneficium, ut nostram erga illum gratitudinem attestemur,
et nos 'ab impiis ipsius contemptoribus fidei nostrae testimonio sepa-
remus. Non quod salus nostra a fide nostra pendeat, sed quod Deus
contemptricem illam beneficii Christi incredulitatem aeterna condem-
natione puniat. Requiri igitur fidem in nobis, si beneficium illud ex-
piati per Christum Dominum peccati nostri ad nos debeat pertinere,
sed requiri, non ut causam ullam mediumve salutis nostrae — causa
enim salutis nostrae unica est, nempe gratuita Dei misericordia, me·
dium item unicum etiam, nempe Christi Domini in carne nostra me-
ritum — sed requiri ut gratitudinis nostrae quandam attestationem,
qua ab impiis tanti beneficii contemptoribus discernamur.

4. Docetur Ecclesia, quaenam sit ea fides, quam Deus in nobis
requirit, ne a Christi Domini beneficiis excludamur. Tres esse illius
notas seripturis sanctis proditas. Primam, ut 'certo verbi Divini testi·
monio iuxta unanimem totius scripturae consensum nitatur. Fides
cx auditu, inquit Paulus, auditus (639) per verbum Dei. Alteram,
ut sit firma ac certa persuasio, non flexilis ad omnem ventum doctri-
nae cuiusvis, instar arundinis, sed ut ei quod credimus toto corde

