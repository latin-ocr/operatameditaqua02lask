[A. 1). 1554] 704·

vatim etiam manere possitis. Quo pacto enim Ecclesiasticam eorum socie-
tatem vel expetatis obsecro, vel etiam agnoscatis aut feratis, qui vos au-
dire non dignentur et diris mox omnibus devoveant, nisi illis protinus in
condemnanda vestra ipsorum doctrina assentiamini, aut certe vos assentiri
simuletis. Equidem nihil dubitamus aliter longe ad vos fuisse scripturos
Fratres illos communes nostros, si quid huius ex vestris litteris intel-
lexissent. Deinde veremur etiam, ne quod Fratres illi circa rituum varie-
tatem ad infirmitatem quandam pro sua modestia referunt, quae a vobis
videlicet perferri debeat, id sorte ad pertinaciam potius, cum mira quadam
arrogantia et gravissimis praeterea etiam praeiudiciis coniunctam, referri
non immerito possit. Non est infirmitatis, nulla colloquia nullasque ad-
monitiones admittere velle, atque, iis non admissis, omnes prae se con-
temnere ac devovere. Quin et in retinendis propugnandisque eiusmodi
ritibus, quos verbi Divini authoritate non dico comprobari, sed ne excu-
sari quidem ullo modo posse constat, imo vero, per quos lucem Euangelii
palam obscurari, naturam ac dignitatem Sacerdotii Christi labefactari, su-
perstitionem ad idololatriam spectantem ali et puriores Ecclesias in graves
suspiciones vocari videmus, —- in retinendis inquam ac propugnandis cum
praeiudicio istiusmodi, sive istic, sive alibi ritibus, nescimus an infirmi-
tatis sit, nullam omnino impuritatem velle quoquo modo agnoscere, ac
ne ferre quidem ullo modo, ut quisquam alius illam agnoscat atque omnes
adeo fanatismi nescio cuius publice condemnare, quicunque illas non per-
inde retinerent ac propugnarent. Haec sane nobis extra omnis infirmi-
tatis septa, quae a vobis quidem istic perferri debeat, posita esse videntur,
neque vobis autores esse vellemus, ut ullam cum talibus societatem Ec-
clesiasticam, non dico Ecclesiae istic nostrae iuxta receptos ritus institu-
tione, sed ulla etiam publica professione aut consociatione attestaremini.
Sed pacem cum omnibus interim istic vobis habendam esse suademus,
quatenus vos in vestrae fidei consessione tolerare volunt 3). Neque haec ta-
men ita a vobis accipi volumus, ut horum quae recensuimus omnium
hospitem istic Ecclesiam eiusque Ministros per nos accusari· putetis. Nos
tantum commemoramus, quae istinc ad nos sunt prolata et quae alibi ip-
simet experti sumus: et quidem apud eos, qui eandem doctrinam, et eos-
dem ritus cum hospite istic Ecclesia retinent ac propugnant. Optamus
interim vana esse, quae istinc audimus, atque utinam vos ipsi vana esse
eomperiatis! Postremo autem nescimus, an pro privatis istic hospitis Ec· ’
clesiae membris habendi sitis, si peculiarem vestram Ecclesiam instituatis.
Sane Ecclesia institui non potest sine publico suo ministerio eiusque mi-
nistris, sine publico item ac peculiari coetu suo, ut vos quidem eum istic
propter linguae varietatem instituere velletis. At vero hoc non est, ita
vos hospiti Ecclesiae vell: adiungere ut pro privatis duntaxat illius mem-
bris habeamini, sed est potius publicam istic eamque-peculiarem societa—
tem publicumque illius ministerium ordiri, cuius equidem nomine et mi-
nistri vestri omncs et coetus adeo vester universus, non tam privato iam
amplius, quam publico potius loco habendus erit, vestraque ratio longe

