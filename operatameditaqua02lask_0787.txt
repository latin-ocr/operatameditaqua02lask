761 [A. 1). 1559]

servavit te praeter multam multorum opinionem, ut in eo demum Regiae
praeeminentiae fastigio eius beneficio collocata, tanto maiore cura studio
ac sedulitate officium tuum praestes, nisi si tibi ipsa et universo Regno
tuo iram Dei et publicam calamitatem accersere ingratitudine tua velis,
quanto magis insignia Dei in te opera diffiteri non potes,

Tuum erit igitur, Serenissima Regina haec! ipsa in corde tuo et apud alios
confessione tua attesteris. Deinde intuenda est tibi ratio ipsa vocationis
tuae Regiae, et quidem non iuxta placitaliominum quorumcunque, sed iuxta
aeternum atque immutabile prorsus placitum viventis aeterni et omnipoten-
tis Dei. Postremo in hoc tibi modis omnibus incumbendum erit, ut officium
tuum facias pro eo ac tuae huius vocationis ratio id iuxta verbi Diviui
praescriptum postulabit. Ac de donis quidem Dei opulentissime in te col·
latis aliud hio non dicam quam ut cogites, ab his, in quos multa sunt
collata, multa olim etiam exigenda esse in iudicio Dei, ad quod alioqui nos
omnes sisti tandem tandem oportebit. De peculiaribus item Dei inte
erudienda probandaque et ad Regiam hanc dignitatem ad extremum evehen-
dam operibus, aliud non addam, quam ut caveas, ne ulla in te culpa resi·
deat tuae erga Deum ingratitudinis et negligentiae.

Caeterum de ratione ipsa vocationis tuae Regiae, deque tuis in illa offi—
ciis, etsi multa a multis praeclare scripta esse nou ignoro, attingam ego
tamen paucula quaedam etiam et viduae Evangelicae exemplo duo saltem
minutula adiiciam magnis aliorum donariis, ad templi istic Dominici sub
tua gubernatione instaurationem.

Primum autem dicam de ratione ipsa vocationis tuae Regiae, circa quam
illud tibi ante omnia discrimen observandum diligenter erit, quod uobis inter
Ethnicum et Christianum quemlibet Magistratum Scripturis sanctis proditum
habemus. Inde enim facile demum agnosces verani tuae vocationis Regiae
in Christi Ecclesia rationem. Igitur de Ethnicis Regibus Christus Dominus
ad hunc modum testificatur, quod Reges Gentium putent se illarum Prin·
cipes esse, hoc est, ad Principatum duntaxat et Dominatum in suos sub
Magistratus titulo vocari, ac proinde gentes Principum suorum duro at-
que exlegi imperio premi. Hoc euim innuit verbum καταικυριεύω, quo
sane non temere et Matthaeus et Marcus Evangelistae in verbis Christi
Domini utuntur. De Christiano vero Magistratu multis Scripturae locis
docemur, eum non tam equidem ad Dominatum quam potius ad Ministe-
rium Dei in eius Ecclesia vocari. Praedicit Propheta fore, ut colligantur
Regna et Reges, qui serviant Domino. Et alibi rursum addita gravissima
comminatione repentini interitus. vult ut Reges omnino iu sua vocatione
nou equidem imperio suo, ut libet, suos premant, sed ut Domino ser·
viant. Alius vero Propheta nE1·unt’¹i11quit uReges‚A1tores tui, vultu in ter·
ram demisso adorabunt te” et quae plura eo loco et plerisque aliis Scriptu-
rae locis prodita leguntur. Quae sane eo pertinent omnia. ut intelligamus,
reges et principes Christianos in qualibet excellenti ipsorum vocatione,
non sane ad dominatum in subditos, quem Ethnici Principes sibi usurpant,
sed ad Dei ipsius ministerium iu gubernando populo suo vocari. Absit hoc

