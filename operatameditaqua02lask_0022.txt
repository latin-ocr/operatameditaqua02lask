4

positum, eam esse aeternam prorsusque immutabilem Dei opt. Max.
voluntatem, ut ipsum, non equidem ullis rationis nostrae (ει 2¹³) con-
siliis humanisve traditionibus aut vetustatis ullius exemplis, sed sola
duntaxat verbi pactique sui divini custodia atque obedientia cola-
mus ¹). Alium vero cultum omnem quamlibet receptum speciosum
plausibilem ac vetustum, in quo modo verbi pactique divini sui cu·
stodia atque obedientia manifeste commonstrari non queat, Apostati-
cum planess’) ct tam praeterea invisum Deo, quam est invisa ipsa Ma-
giae impietas, denique et abominationem esse in oculis Dei statuamus.
Iam vero novit Dominus satanam in hoc esse totum, ab ipso primi
usque Parentis nostri tempore, inque hoc studia ac consilia sua om-
nia et conatus omnes suos ponere, ut nos a divinae liuius voluntatis
suae obedientia modis omnibus abducat. Et novit item, illum id
potissimum inter alia multa moliri, ut, ad elevandam scripturae
sanctae autoritatem verbique in illa divini fidem, humanas persua-
siones doctrinas ao traditiones omnes, quae aut sine verbo Dei aut
ex detortis illius locis contextae sunt, quibus omnino modis potest,
ornet provehat et commendet, sive per insignes autorum (a 3³) titu-
los et singulares praerogativas, sive per vetustatis nescio cuius fidem,
sive per ementitum Ecclesiae praetextum, sive per novas quasdam
revelationes novaque miraculorum genera, quae aut nullis omnino
sensibus percipiantur, aut, si ullo modo percipiuntur, fidei interim
analogiae reclament. Adhaec novit quoque Dominus nostram om-
nium, quicunque homines sumus, corruptelam, primi olim parentis
nostri peccato in nos derivatam, qua fit, ut in rebus potissimum di-
vinis humana nobis omnia, nescio quomodo, magis multo quam divi·
na ipsa arrideant. Equidem si, nondum violata olim naturae nostrae
integritate, ea iam fuit in Adamo, primo nostro parente, propensio,
ut humanae (uxoris inquam suae) persuasioni obsequi mallet, quam
Dei ipsius voci ac praecepto, quod gravissimam alioqui commina-
tionem coniunctam habebat, -— quanto magis iam nos huic malo
obnoxios esse oportet sub naturae nostrae adnata nobis corruptela,
sub qua non modo non affici rebus divinis, sed ne percipere quidem
illa ex nobis ipsi ullo omnino modo possumus? nimirum, qui de (a 3¹³)
terra sumus, terrena duntaxat et sapimus et loquimur et amamus,
neque, nisi tracti, ad divina nos coelestiaque erigere conamur. Quid!
quod ne tracti quidem ingenium nostrum facile mutamus? sed nobis
invitis etiamnum adhaerent per omnem vitam nostram pravi affectus
nostri, qui nos, iam alioqui tractos, perpetuo interim ita transversos

¹) Dent. 4. 12. Esa. 49. Mat. 25. Eze. 20. losue. 8.
2> Rsa. 1. 30. 66. l Reg. 15.

 

‘a

