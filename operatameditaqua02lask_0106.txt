88

teque supplices precamur, ut nos Spiritu sancto tuo corrobora-(73)rc
et communire ita digneris propter eundem ipsum dilectum tuum fi-
lium, ut fidei nostrae donum ad finem usque retinere eius beneficio
ct illud vitae etiam nostrae novitate exprimere uteunque possimus.

Oramus te etiam, sanctissime Pater! pro catholica filii tui toto ter-
rarum orbe diffusa Ecclesia, in qua vera ac salutaris filii tui doctrina,
reiecta Romani Antichristi abominatione atque idololatria, docetur
et observatur. Arceto ab illa quaesumus falsos omnes pastores ac
doctores, feras inquam illas noxias, quae vineam tuam depascuntur
et conculcant ¹), et extrudito in illam pios fideles ac diligentes ope·
rarios tuorum ministeriorum sedulos dispensatores ²), qui non suam ip·
sorum, sed tuam solius quaerant gloriam et Ecclesiae tuae, innocen‘
tissimo filii tui sanguine redemptae, aedificationem.

Imprimis vero tc oramus, Pater clementissime! pro Regni-huius
incliti Ecclesiis earumque Ministris omnibus, potissimum autem pro
Serenissimo Rege nostro Eduardo Sexto, quem (74) ut hactenus ab
ipsius ac tuis pariter hostibus potenti tua manu tutatus es, ita illum
deinceps quoque tueri ac servare et Spiritu item sancto tuo regere
ac gubernare digneris, ut augescente indies magis ac magis Divina
tua in illo cum aetate sua gratia 3), ita demum regere possit populum
suum sub capite nostro omnium Christo, ut placidam ac quietam
vitam sub illo cum omni pietate et honestate iuxta verbum tuum
degere tuo beneficio possimus,

Oramus te praeterea, sanctissime Pater! pro eiusdem Maiestatis
Regiae domo ac familia tota, pro eius item ac Regni totius Proceri·
bus ac Magistratibus omnibus, imprimis vero pro clarissimo Senatu
ipsius. Largire illis quaesumus pro tua Divina beneficentia spiritum
consilii, spiritum fortitudinis et perseverantiae, ut, quod iampridem
orsi sunt in abolenda Antichristi tyrannide et restituenda in Regno
hoc inclito vera religione, id ad finem usque constanti infractoque
animo prosequantur. Da illis Domi-(75)ne! Spiritum unitatis ac con·
cordiae, ut unanimiter, quod rectum est, sequantur et tranquillitatem
ac pacem in republica promoveant et conservent,

Ad haec te etiam pro populo universo huius Regni totius oramus,
omnipotens Pater! ut doctrinam filii tui, Propheticis et Apostolicis
literis proditam, libenter amplectatur, inque illa indies magis ac
magis promoveat, et in legitima Regiae Maiestatis aliorumque Magi-
stratuum obedientia ad salutem totius rei publicae et Ecclesiae aedi-
ficationem iugiter persistat.

Oramus insuper tuam Divinam clementiam pro civitate hac Lon-

¹) Matth. 9. Lucae 10. 2) Tit. 1. ³) 1 Tim. 2,

