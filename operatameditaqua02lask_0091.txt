73

Euangelii sui institutam ab ipso praedicationem, propter eundem ipsum
unigenitum suum filium, Iesum Christum, Dominum ct servatorem
nostrum. Amen.”

Post absolut-un manuum istiusmodi impositionem vertit sese rur-
sum Ecclesiastes ad totam Ecclesiam, illamque officii sui erga Mini-
stros verbi paucis admonet, quemadmodum in superioribus in con-
cione circa eorum electionem descriptum habetur ¹), hortaturque Eccle-
siam ad assiduas preces, ut Dominus Deus non tantum extrudat fide-
les ac diligentes operarios in· messem suam ²), sed extrusos iam dein-
ceps quoque semper corroboret et gubernet,‚nc a suo officio minis
ullis tyrannidevc Satanae satellitumque ipsius absterreantur, neve
in metendo propter afflictiones et molestias (38), quae in messe
hac obveniunt, defatigcntur animumque despondeant.

His dictis vertit se rursum Ecclesiastes ad electos ct iam inaugu-
ratos Ministros illos, eosque alloquitur ad hunc modurn:

Postrema admonitio ad inauguratos verbi Ministros,
antequam Psalmus decantetur.

nVIRI fratres! attendite vobis ipsis et videte, ut in vestra voca-
tione ista digne versemini, ut fidos Christi Domini servos decet.
Pascite concreditum vobis gregem Christi, curam illius habete, non
velut adacti. scd ultro ac sponte vestra, non turpis lucri studio, sed
liberaliter, neque dominium vobis usurpantes in Ecclesiam, sed sitis
velut exemplaria gregis 3). Rebus adversis (vobis alioqui semper cx-
pectandis) ne frangamini. Contemptum probra et convicia addicto-
rum mundo hominum forti infractoque animo cum omni tolerantia
sustinete, adeoque et illorum nomine (39) vobis gaudete, proposito
vobis exemplo Prophetarum atque' Apostolorum omnium et ipsius
denique Christi domini ¹²). Praestate vos fideles ac diligentes Christi
Domini et Spiritus sancti cooperarios in arguendo mundo de pecca-
to, iustitia et iudicio ipsius 5). Ne efferamini animo, si quando vobis
ex sententia aliquid succedat prosperentur-ve aliquo modo res vestrae,
multo minus vero opes aut honores mundi huius expetatis, ne, illis
inebriati, tandem indormiscatis veniatque ita demum homo ille ini·
micus et, vobis dormientibus, in agro vestro superseminet zizania ⁶).
Consolemini afflictos, egenos sublevetis pro vestra virili ⁷) atque alios

¹) Ephes. 6. Col. 4. 2 Thes. 3. ‘-') Matth. 9. Lucae 10.
³) Ioan. 21. Act. 20. 1 Pet. 5. ⁴) Ioan. 13, 15. Matth. 5, 10. 2 Tim. l, 2, 4.
Lucae 6. ⁵) l Cor. 3. Ioan. 16. ⁶) Matth. 13. ⁷) Matth. 10. Lucae 19.

