161

piationem innocentissimi sui sanguinis memoriam celebremus nostram-
que secum ita demum in eodem ipso corpore et sanguine suo com-
munionem publice in coetu hoc nostrae Ecclesiae contestemur. Te
igitur supplices oramus, sanctissime Pater! ut tantum eius ipsius filii
tui in nos beneficium, excitatis per Spiritum sanctum tuum nostris
animis, digne nobiscum reputare fidemque in illum nostram exercere
possimus, atque ita per incrementa nostrae demum fidei cordium-
que nostrorum in salutari nostra secum communione obsignationem
pascamur omnes tuo beneficio ad vitam usque aeternam, quam nobis
in ipso pro tua ineffabili misericordia ab aeterno praeparatam esse
non dubitamus. (247) Id vero abs te petimus, Pater indulgentissime!
per nomen eiusdem ipsius fiili tui, qui solus est verus atque unicus
animarum nostrarum cibus, ut intra nos ipsi conscientiae nostrae te-
stimonio sentiamus, te vere esse Deum ac Patrem nostrum, qui nos
audias, nosque vicissim tuum populum tuosque adeo filios, preciosis-
simo filii tui sanguine consecratos, qui vivis et regnas cum eodem
ipso tuo filio ac sancto Spiritu aeternus unus et trinus Deus lau·
dandusin saecula. Amen.''

Finita hac precatione hortatur Ecclesiastes totam Ecclesiam, ut
ipsam Coenae institutionem, ut est a Paulo tradita, diligenter auscul-
tet. Atque mox recitat verbis distinctis ad hunc modum ipsam Coe-
nae institutionem:

uHaec dicit Paulus Apostolus de Coenae Dominicae institutione:
‘sEgo accepi‚'' inquit, ua Domino, quod et tradidi vobis. Nempe quod
Dominus noster Iesus Christus ca ipsa nocte, qua prodebatur, accepit
panem et actis gratiis fregit ac dixit: Hoc meum est corpus, quod
pro vobis frangitur, hoc facite in (248) mei recordationem. Ad eun-
dem modum et poculum, ubi coenasset, dicens: Hoc poculum novum
testamentum est in meo sanguine, hoc facite, quoties biberitis, in mei
recordationem. Quoties enim comederitis panem hunc, et poculum
hoc biberitis, mortem Domini annunciatis, donec veniat. Igitur quis-
quis ederit panem hunc aut biberit poculum Domini indigne, reus
erit corporis et sanguinis Domini. Probet autem homo se ipsum, et
sic de pane illo edat deque poculo illo bibat. Nam qui edit et bibit
indigne, iudicium sibi edit et bibit, non diiudicans corpus Domini'' ¹).

Recitata ad hunc modum ex Paulo Coenae Dominicae institutione,
admonet paucis denuo Ecclesiastes totam Ecclesiam de extrema in
hisce Pauli verbis comminatione, qua iudicium seu condemnationem
sibi ipsis edere et bibere dicuntur, qui indigne participant pani ac
poculo Dominicae Coenae hisce verbis:

¹) 1 Cor. 11.
ΙΙ. 11

