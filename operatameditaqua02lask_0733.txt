711 [A. D. 1555]

imo vero non tam respondere, quam potius vos de rebus meis facere cer-
tiores. Ita vero rem paucis accipite. Moliti hoc sunt iampridem quidam in
mea Frisia, priusquam eo ex Auglia venissem, ut doctrinam Saxonicam
sub mea absentia inducerent ³). Id vero aperte professi nou sunt, sed
viam se quaerere simularunt componendae controversiae Sacramentariae.
Quia vero praetextui huic occasio nulla dabatur, eo quod maxima mini-
strorum totius patriae pars doctrinae nostrae unanimiter subscripsisset,
neque ab ea vel latum unguem discedere vellet, quaesita est ratio vocandi
me iu suspicionem, quasi ego doctrinae meae genus de re Sacramentaria
in Anglia mutassem. Et sunt reperti quidam, et quidem Symmystae mei,
qui id paulatim auribus plurium instillarent, me interim ne verbo quidem
admonito, quem tamen pro pastore agnoscebant. Mox erant, qui nescio
quam Philippi Melanchthonis moderationem proferrent, ut ea Ecclesiis
proponeretur. Alii ex Petri Martyris tractatione in suam sententiam de-
torserant verba quaedam, quaedam item ex vestra cum Calvino consen-
sione, qua de re ad Calvinum etiam scripsi. Et quoniam ego aliis qui-
busdam verbis utor, etiamsi eodem spectent, quemadmodum Vos quoque
recte iudicatis, spargere coeperunt, me et a Petro Martyre et a Vobis
omnibus dissentire, qui prius me vobiscum consentire profitebar. Et eo
res tandem, me nihil quidquam vel sciente vel etiam suspicante, est de-
ducta, ut doctrina sacramentaria, cui omnes alioqui Symmystae mei sub-
scripserant, corrigi coeperit, ac, ne ea sola corrigi videretur, totius Cate-
chismi recognitio instituta est. Haec vero mihi demum in Anglia versanti
indicata est, sed non facta ulla mutandae ullo modo doctrinae significa—
tione, de qua alioqui nullus e Symmysffis, uno aut altero excepto, cogita·
bat. Itaque nec ego recusabam, quominus Catechismus recognosceretur.
Eo porro recognito suboluit plerisque fucus, atque ita unanimi Symmy-
starum omnium in coetu publico consilio constituebatur, ne recognitus
ille Catechismus invulgaretur, priusquam ad me mitteretur meaque de
illo sententia haberetur. Ibi vero recognitor ille moras nectere, quominus
ad me mitteretur, et paulo post rursum moram nimium longam accusare,
si mea sententia exspectanda esset. Breviter, editum volebat recognitum
Catechismum illum non exspectata mea sententia, denique iam curaverat,
ut typis mandaretur. Atque aulam hic sibi faventem habebat, quae aliud
nihil quam doctrinae mutationem meditabatur. Interea vero ego ex Anglia
venio, omnium istorum plane ignarus, et priusquam in Frisiam pervenis-
sem, admoneor de sparsa de me suspicione, quasi doctrinam meam mutas-
sem: ea re plerosque offensos esse, neque ita iam ut antea erga meam
doctrinam esse affectos, imo vero novum Catcchismum sub prelo esse, qui
diversam doctrinam a nica contineret. ingressus Frisiam, sciscitor a qui-
busdam fratribus, ut se ea res haberet. Intelligo latere quiddam. Posco a
recognitor-c 4) Catechismum‚ cuius pars iam excudi coeperat. Adnoto quae
mihi non probabantur. Postea convocatis collegis, de mutata doctrina cum
recognitore expostulo: moneo nc in editione pergat, alioqui me contra
scripturum esse. Protuli quae me offendebant et volebam ut ad ea mihi

