201

sectarum omnium seges. Digni sumus videlicet, qui et sectarum et
tyrannidis carnificina puniamur. dum paterna iuxta usum disciplinae
Ecclesiasticae virga corrigi non sustinemus.

Haec ita de excommunicatione dicuntur ad totam Ecclesiam, et
impietas eorum accusatur, qui usum disciplinae Ecclesiasticae aut
traducunt, aut in gratiam hominum (345) negligunt seu profanant.
Deinde Ecclesiastes ad* exercendam ipsam excommunicationem pro·
greditur in hunc modum.

Sedent in prospectu totius Ecclesiae Ministri‚ Seniores ac Diaconi
omnes, quos ad diligenter auscultandum omnia Ecclesiastes adhor-
tatur, ut de omnibus, quae ,ad ipsorum ministerium hac in parte per·
tinent, in conspectu totius Ecclesiae respondere possent iuxta ipsius
interrogationes. Tandem, ad Ecclesiam conversuS‚ illam alloquitur in
hunc modum:

'Non ignoratis, fratres! admonitum iam pluries fuisse fratrem no-
strum N. et privatim et publice iuxta usum disciplinae Ecclesiasticae.
tam de peccato suo, quam etiam de contemptu omnium apud ipsum
factarum admonitionum, tam in coetu Ministroruin ac seniorum om-
nium, quam hic etiam semel atque iterum in publico totius Ecclesiae
coetu, ue quid de privatis aliorum fratrum admonitionibus dicamus:
atque haec omnia toties facta esse, ne ad lugubrem nobis omnibus
hanc ipsius excommunicationem perveniretur. Sed cum haec omnia
frustra apud eum facta esse cum (349) magno animi nostri dolore
videamus, ipseque nulla adhuc det indicia verae resipiscentiae per
ullam culpae suae legitimam agnitionem ac deprecationem, vosque
praeterea silentio vestro consilium Ministrorum, Seniorum ac Diaco-
norum vestrorum omnium (le exercenda adversus hanc ipsius obsti-
nationem excommunicatione approbatis, —- cogemur iam tandem, quan·
quam inviti nec sine publico luctu nostrum omnium, descendere ad
eius excommunicationem. Et, ut omnibus vobis liquido constet, nos
omnes invitos ad illam plane compelli, peccatum ipsius, quo adversus
legem Dei fratres suos imprimis, deinde vero universam nostram hanc
Ecclesiam offendit, exponemus''.

Atque hic Ecclesiastes recenset omnia ordine, quae excommunican-
dus· ille frater designavit, tam ante, quam post admonitiones omnes
et privatas et publicas: quoties item et per quos fuerit admonitus.
tam privatim quam publice nomine Ministrorum acJSeniorum om-
nium, et etiam coram toto Ecclesiae coetu3 haec tamen omnia fru-
stra apud (350) ipsum hactenus acta fuisse.

Tandem vero ad reliquos Ministros, Seniores ac Diaconos conversus
Ecclesiastes ab eis coram tota Ecclesia sciscitatur, num ita se ha·
beant omnia, quemadmodum ipse narrasset, illique, auscultante tota

