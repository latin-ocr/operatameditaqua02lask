348 οΑΤΕοΗ. Ech. nom).

Profecto debiti sane nostri est gratias agere Domino pro
ingentibus hisce donis quae proavi nostri numquam nullo die
viderunt. Inter Principes enim, quos illi suo tempore habebant,
fuerunt quidem nonnulli, qui bene audiebant, quod in politicis
rebus boni essent iusti ac sapientes, sed (A va) de nemine eo-
rum legimus, salutiferam eum Dei cognitionem habuisse ‘verum-
que Dei cultum e verbo suo promovisse. Eo igitur maioris hoc
nostrum beneficium aestimandum est, quod a peregrlno Principe
impetravimus, quod germani Principes nostri nobis recusaverunt.

Deinde non opinor, unquam antehac nationem nostram Bel-
gicam Ecclesiam habuisse, in qua Dei verbum tam pure an-
nuntiatum, Sacramenta tam integre administrata, et disciplina
Christiana tam sedulo ac fideliter observata sit, quam in Ec-
clesia nostra, in qua praeter sustentationem egenorum, quae
Diaconorum ministerio commissa est, per singulas hebdomades
collationes quoque habentur scripturarum sive Prophetias, de
quibus Paulus disseruit, ubi omnes praeterita hebdomade per
ministros habiti sermones penitus excutiuntur. Tunc enim Pres-
byteri una cum iis, qui ab Ecclesia ad id electi sunt, in sermo-
nibus istis iuxta Scripturam excipiunt sive ad illos conferunt, quae
ad dilucidiorem explicati textus intelligentiam, ut etad maiorem
Ecclesiae aedificationem facere posse videantur, quorum dubia
(A vb) deinde refutanda dispellendaque sunt ministris, qui e
solo Dei verbo doctrinam suam approbant. Haec nimirum sola
ratio est germanam Apostolorum doctrinam et Ecclesiae con-
scientiam confirmandi, quam si Romae Ecclesia semper te-
nuisset, numquam subegisset eam sathanas neque vicisset.
Praeterea in eodem hoc templo duae etiam per singulas hebdo-
mades latinae lectiones habentur, altera a praedicto D. Ι. a.
Lasco in novum, altera a Gualtero Deloeno in vetus Testamen-
tum, item Scripturarum in illas quoque lectiones collatio fit ad
magnam omnium doctorum, partim etiam Ecclesiae aedificatio-
nem.

Postremo autem nullus hucusque — prouti scio -— purus
Catechismus in Belgico nostro sermone exsistebat, quod valde
dolendum. Etenim sine compendio sive summa verae fidei nul-
lus e plebe homuncio in fidei suae articulis bene instructus
fundatusve esse potest, praesertim ubi sanae e puro Dei verbo
praedicationes haberi nequeunt. (A via) Unde factum quoque est,
quod in patria nostra, prae ceteris regionibus, tot errores tot-

