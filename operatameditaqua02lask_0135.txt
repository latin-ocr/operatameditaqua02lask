117

iudicio extra verbum Dei speciosa esse videntur. Cum igitur negari
non possit, consessum seu accubitum in Coenae actione ipsa manife-
stos fontes suos habere in Christi Demini exemplo et Apostolorum
observatione scripturae testimonio ¹), qui fontes alioqui neque in sta-
tione neque in genuflexione neque etiam in ambulatione common-
strari possunt, — sane quatenus Ministri Ecclesiae officium suum in
suo ministerio praestare volunt, perspicuum est illos, si id eis ullo
modo liceat, consessum potius seu accubitum in Coenae Dominicae
actione retinere debere, quam aut stationem aut genuflectionem aut
ambulationem, —- et proinde erat (144) etiam debiti officiique nostri
(post permissam nobis praesertim Regia autoritate nostramlibcrtatem)
consessum potius in nostris Ecclesiis in Coenae usu retinere, quam
aut stationem aut genuflectionem aut ambulationem.

Deinde id quoque extra omnem controversiam positum esse con-
stat, magis multo Christianum esse, ut Christum Dominum nihilom-
nino vane atque otiose vel egisse vel docuisse putemus in Coenae
suae institutione, et proinde nihil quoque eorum, quae ille tum aut
egit aut docuit, immutandum quoquomodo esse, quam si ipsum vane
atque otiose egisse docuisseve aliquid et proinde id nobis pro nostro
arbitrio mutandum esse dicamus. Cumque satis constet ex historica
Euangelistarum narratione, Christum Dominum exemplo nobis suo
consessum seu accubitum in Coenae suae actione commendasse, certe,
quatenus nos eum ipsum consessum neque vane neque otiose a Chri·
sto Domino in Coena sua observatum esse credimus, hactenus illum
nobis, quoad eius fieri queat, retinendum potius, quam reiiciendum
esse intelligemus,— aut certe re ipsa testabimur, quidquid hic omnino
(145) praetendamus, consessum illum vane atque otiose a Christo
Domino observatum fuisse, si illum pro nostro arbitrio sine necessi-
tate ulla tolli aut quoquo modo permutari posse statuamus. Imo
vero cum in typica illa agni olim Paschalis coena existimandum
non cst, ullam omnino actionem observatam fuisse, quae non suum

aliquod et quidem minime contemnendum mysterium haberet, cqui-
dem sine Christi Domini indignitate facere non possumus, ut ea, quae

ipse in sua cum Apostolis suis coena, novi testamenti sui obsigna-
culo‚ observavit, aut suis mysteriis, etquidem multo sublimioribus,
carere, aut si non careant, abiici a nobis posse arbitremur. Et
quemadmodum cogitandum non est, vanum atque otiosum fuisse
olim in coenae Paschalis apud Iudaeos observatione, lumbis accinc-
tis baculisque in manus sumptis agnum typicum'edere ξ’·); —nimirum
haec testabantur et designabant, magnum adhuc populo iter reliquum

 

ι) Matth. 26. Marci 16. Luc. 22. roan. 13. 2) Exod. 13.

