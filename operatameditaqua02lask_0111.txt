93

non semper esse sollicita, sed mutuam inter sese invicem curam alia
pro aliis habent, nosque omnes una cum nostris infantibus in unum
atque idem Christi Domini corpus Spiritu sancto autore baptizemur,
perspicuum est, curam infantium in Ecclesia, posteaquam sunt bapti·
zati, ad totam Ecclesiam, imprimis vero ad parentes ipsorum pertinere.
Et res ipsa docet, nihil tam esse utile ac necessarium toti Ecclesiae,
quam ut pueri ipsius recte in Domino instituantur. Abit enim in mo-
res fere, quod in pueritia discitur, habetque momenti plurimum per
omnem vitam nostram recta educatio. Sed omnium maxime nos ex-
citare merito deberet ad fideliter et diligenter instituendos nostros
liberos in (86) vera religione dignitas ipsa nostrae omnium simul-
que et nostrorum infantium cum Christo Domino consociationis in
corpore et sanguine ipsius, ad quam, ut dictum est, Paedobaptismus
ipse nostros etiam infantes omnino pertinere testatur. Profitemur
Paedobaptismo nostro infantes nostros esse membra Christi, esse foe-
deratos, adeoque et filios Dei in Christo. Quid praetexemus igitur,
quominus inter Christi Domini et Dei contemptores censeamur ¹), dum
aut nullam propemodum, aut nimium certe tenuem curam (quod ad
Divinorum institutionem attinet) membrorum Christi foederatorum,
adeoque et filiorum Dei habemus? Res profecto gravior est, quam
plerisque videatur. Et tamen passim negligi videmus teneram aetatem
illam in divinorum institutione. multosque videmus, qui, neglecta li-
berorum suorum (dum adolescunt) in rebus divinis institutione, de
coacervandis duntaxat opibus honoribusque illorum solliciti esse ma-
lunt, suoque se officio praeclare defunctos esse arbitrantur, si omnia
sua studia omnesque suas cogitationes ponant in accumulandis libe-
rorum suorum honoribus ac fortunis. Certe 'qui tales sunt, re ipsa
declarant, recepta se tantum vulgo consuetudine, non autem fide ulla
Divinarum promissionum de salutari ipsius (87) nobiscum foedere,
infantes suos ad Baptismum attulisse, aut suam sibi ipsimet culpam
proculdubio congeminant, si in tanta sua circa liberos incuria ac
negligentia dc sua nihilominus erga Deum fide deque Divinorum
mysteriorum cognitione ullo modo gloriantur. Ut interim taceam,
quantum hic damnum detur Ecclesiae, dum semen illius in ipsa pla-
ne· semente, aut suffocatur. aut, male alioqui cultum, in herbas noxias
degenerat. Neque est recens hoc malum, sed iam olim nescio quo
modo passim inveteratum. Inde enim factum est* hauddubie post
ipsa etiam mox Apostolorum tempora, ut Catechistae publici in Ec-
clesiis instituerentur, qui pueros, tam baptizatos, quam etiam baptizan-
dos (quorum praesertim parentes infideles adhuc erant), in religione e-

¹) l Sam. 2. 1 Tim. 5,

