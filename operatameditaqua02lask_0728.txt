[A. D. 1554] 706

cio ad vestrae Ecclesiae restitutionem postulatis, consilium etiam vestrum
de instituenda istic vestra Ecclesia mutetis. Sed hospes potius istic Eccle-
sia videri merito poterit occasionem dedisse vestrae separationi, quae vos
in vestra petitione, quam alioqui et piam et verbo Dei consentaneam esse
negare non potest, non solum non audiat, sed suis etiam praeiudiciis ita
praeterea gravet, ut vos pro fratribus nolit agnoscere adeoque et pro
haereticis habeat, nisi cum illa et in doctrina et in ritibus et in praeiu-
diciis ipsius paria modis omnibus facere aut id saltem simulare velitis.
Horum nos paucis admonendos vos esse putavimus, Fratres dilectissimi!
de quibus alioqui communes illos fratres nostros, qui ad vos scripserunt,
per vos admonitos non esse arbitramur. Alioqui quis non suadeat vobis
ut privatis, manendum istic potius esse, quam vagos huc atque illuc vos 8)
cursitare, si vestra doctrina non damnetur et priores ritus vestri con-
sentientesque vobiscum Ecclesiae fanatismi non accusarentur, et ut vos,
si aliter fieri non posset, hospiti adiungeretis Ecclesiae, si modo vobis sua
sine praeiudiciis proponeret vosque in doctrinae vestrae confessione pro
fratribus agnoscere vellet, donec Dominus meliora daret. Agnoscendum

est proculdubio Dei beneficium, si quando nobis hospitia procuret, sed
interim est cavendum etiam, ne Sathanae artibus Dei beneficia obtenda-

mus. Transformat se subinde insidiatrix illa vipera in lucis angelum et
veluti verae religionis fautor quaedam largitur, quae magnam multarum
bene gerendarum rerum spem facere videntur, quo nos inescare primum
fucorum suorum lenocinio sub spe, deinde vero incautos ad praecipitium
pertrahere facilius possit. Hic igitur nos id potissimum nobis semper se-
quendum esse putamus, quod debiti inprimis officiique nostri erga Deum
eiusque Ecclesiam ex verbo ipsius esse scimus. Successum vero omnem
rerum omnium Domino Deo nostro, bonitate ac potentia illius certo con-
fisi, permittimus, certi, illum esse et fidelem, ut nos iuxta promissiones
suas non deserat, et prudentem, ut omnia ad adorandi sui nominis glo-
riam et nostram salutem dirigere ac moderari sciat, denique et potentem,
qui nobis ademto uno loco alium rursus reddere nosque ab omnibus om-
nium ubique hominurn impetitionibus pro bona sua in nos propter Chri-
stum Dominum voluntate liberare facile possit. Estque haec iam nostra
sententia, quam vobis ad vestram postulationem voluimus communicare.
Deus optimus maximus vestra consilia vestrosque conatus omnes guber-⁷
net, et addat vobis suam gratiam, ut maiores progressus in dies in illu-
stranda propagandaque vera religione et vero ipsius cultu facere possitis.
Interim vero vos oramus etiam, ut nostri dissipatarumque hic nobiscum
Ecclesiarum in vestris sanctis precibus meminisse velitis. Mittimus vobis
exemplaria aliquot nostrae Confessionis de re Sacramentaria, 011110 primum
hic editae ad reprimendas aemulorum quorundam nostrorum calumnias ⁹),
quam vobis quoque usui istic fore putamus, vosque in Domino omnes
recte valere optamus. Aemdae 6 Iulii, quo die anno superiore Patronus
atque altor nostrae in Anglia Ecclesiae, Eduardus, vere sanctae memoriae
Rex Angliae propter gentis suae ingratitudinem 0 vivis excessit regnum-

