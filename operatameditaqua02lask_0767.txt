741 [A. D. 1556]

suam et tuae Maiestati et Regno universo pro eo ac debeant approbare
volunt, palam id faciant atque in lucem publicam et ipsimet veniant et
suas criminationes, ne dicam calumnias, producant. Nullius enim mala
opera, in verbi potissimum Divini luce, palliari ita possunt, ut non tanto
magis etiam sese prodant, quanto maiore quis hypocrisi celari illa velit.
Ego sane, ut et qui me huc vocarunt omnes, optime alioqui nobis de fide
observantiaque nostra in tuam Maiestatem conscii, sit Deo gratia! nullam
omnino lucem neque· refugimus neque formidamus, sed palam cupimus et
accusari et respondere omnibus, qui nos ullo prorsus nomine legitime
accusare volent. ld porro si recusant adversarii nostri, nostraque interim
omnia clandestinis suis obtrectationibus arrodere non cessant, nos Christi
Domini censuram aeternam atque immutabilem appellamus eamque et a
Tua Maiestate Regia et a piis ubilibet omnibus approbatum iri 11011 du-
bitamus, quaeillis omnem alioqui quantumvis speciosae hypocriseos larvam
detrahit eosque aliud nihil quam Φειῦλει πράσσοντες, 1100 est iniquitatis
operarios furesque ac latrones esse diserte testatur.

Caeterum est et aliud, Rex potentissime! quod mihi etiam silentio hic
praetereundum non esse putavi, nempe de Aloisio Lipomano, indigno qui·
deni revera, ut ipsemet fatetur, sed longe dignissimo atque appositissimo
apostatica Papae Romani cathedra legato, qui me in sua ad illustrissi-
mum Principem Dominum Vilnensem Palatinum 9) etc. se plane digna
epistola haereticum hominem esse scribit. Etsi enim illustrissimus Prin-
ceps ille pro pietate virtuteque sua insigni hominis impudentiam abunde
retuderit sua responsione luculentissima, ut ad illum 1111111 fere addi pos-
sit, -— etsi item plus satis cognita sit toto orbe Christiano Lipomani improba
hypocrisis et hypocritica quaedam civilitas, ut, quisquis ab ipso laudetur,
merito bonis omnibus suspectus esse, quisquis vero traducatur, pro optimo
integerrimoque homine censeri possit, tamen et ego mutus hic omnino esse
non potui in depellenda a me nimis effrontis calumnia et criminatione.
Facit vero ingeniose, ne dicam callide ac fraudulenter, quod nulla producta
haeresi haereticum me interim esse fingit, ut nihil illum videlicet probare
oporteat, sed ei liceat scilicet comminisci adhuc quae velit, si quidem ur-
geatur, aut vesparum instar infixo aculeo fugere. Praeclarus profecto et
accusator simul et iudex! Quodsi eorum culpam in me quoque transfert,
quorum nomine Dominum Vilnensem Palatinum sugillat, equidem ut ad
me pertinere ea omnia pro mea tenuitate non possunt, ita quae in¹ me
cadere ullo modo possunt, ea sane facile patiar ad me pertinere, imo vero
optarim ad me posse pertinere omnia, modo ut ¹⁰) praepostera vocum suarum
usurpatio, qua bonus vir ille magnopere delectari videtur, aut tollatur
aut corrigatur. Nam etsi ea agnoscam omnia, quatenus quidem rem ipsam
per se, 11011 autem detorta hominis verba spectamus, adeo sane 1111111 1111111
metuo in Dei iudicio illorum omnium nomine, ut inulto magis 1111111 1110-
tuendum esse credam, nisi ea agnoscerem. Sed videat Lipomanus ne, dum
se Papae sui auctoritate haereticorum accusatorem pariter ac iudicem esse
somniat, gravissimis ipsemet cum suo Papa et universa schola ipsius

