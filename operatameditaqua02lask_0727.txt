70⁵ [A. D. 1554]

iam alia est proculdubio futura in recipiendis per vos receptis istic ritibus,
qui talia praesertim praeiudicia secum coniuncta-habeant, quam ¹¹) futura
alioqui esset, si pro privatis duntaxat hospitis istic Ecclesiae membris ha-
bendi essetis. Sed quemadmodum et Ecclesiae ipsae et Pastores earum
imprimis ubique omnes in culpa haereant necesse est neglecti sui officii,
si non modis omnibus pro sua virili aspirent ad Apostolicam puritatem
abususque omnes, quod in ipsis est, tollere non conentur, qui praesertim
non tantum remorantur Ecclesiarum aedificationem, sed et lucem ipsam
Evangelii etiam non leviter obscurant atque adeo gravant etiam, cum
antichristianae impietatis elevatione atque etiam excusatione, -- ita neque
vos iam istic cum coetu vestro, ministris vestris, eadem ipsa culpa carere
poteritis omnino, si quae ab aliis in ipsorum Ecclesiis tollenda esse puta-
tis, ea vos ipsimet in instituenda vestra Ecclesia, in qua alioqui ea omnia
, abolita iampridem fuisse scitis, amplectenda denuo esse existimetis. Locorum
mutatio non mutat Ecclesiam, nedum ut vestram Ecclesiam ita istic in-
stituere, quasi non antea iam inter nos extiterit, ac non potius uno loco
dissipatam divina promissione alio russum loco re-stituere existimetis, aut
non idem prorsus vestrum istic officium esse putetis, propterea quod pere-
grini novique adeo homines essetis, in restituenda vestra Ecclesia, quod
alias fuisse agnoscebatis, cum una iu Anglia pariter nostras Ecclesias di-
vino beneficio veluti domi nostrae haberemus. Domi est iam pastor quili-
bet, Fratres charissimi! dum in Ecclesiae, quantulacumque ea est, mini·
sterio ubivis locorum versatur. Et, quemadmodum fratribus illis, qui ad
vos scripserunt, integrum non esse videtur, revocare in ipsorum Ecclesias,
quae semel sunt per ipsos abolita, quemadmodum ipsimet scribunt, ita et
vobis in vestra istic (si restituatur) ⁵) Ecclesia nihilo magis integrum fore
putamus, amplecti ea denuo, quae alias abieceramus, cum in restituenda
istic vestra Ecclesia nihilo sane minor in vobis requiratur fidelitas, quam
in illis ipsis fratribus, qui ad vos scripserunt, in gubernanda ipsorum
Ecclesia requiri ullo modo posse videtur. Nolumus odio nolarum, vestium
aut cereorum a vobis quidquam fieri omnino. Sunt enim bonae Dei crea-
turae omneS, si illis bene utamur. Sed vitandam esse dicimus omnem su-
perstitionem, quae ad alendam idololatriam spectare quoquomodo videtur,
a qua sane in iis locis, in quibus haec observantur, plebem ipsam, ne quid
de aliis dicamus, nondum plane liberatam esse videmus. Censeri autem
non poteritis, ullam istic separationem in Ecclesia velle facere, si in re-
stituenda ⁶) vestra Ecclesia receptos istic ritus, qui vos offendunt, amplecti
nolitis. Dum enim istic vivere et fratrum loco haberi postulatis, dum
neminem istic etiam solo rituum receptorum nomine condemnatis, sed
observatam per vos alibi rituum puritatem cum pace hospitis Ecclesiae
retinere cupitis in Ecclesiae vestrae alibi dissipatae restitutione, adiuncturi
vos alioqui privato nomine hospiti Ecclesiae, si vos sibi cum doctrinae
vestrae consessione et sine priorum rituum morumve 7) praeiudicio adiungere
vellet, videre sane non possumus, qua ratione accusari possitis ullius om-

nino separationis, si, dum id impetrare non potestis, quod pro vestro olii-
11. 45

