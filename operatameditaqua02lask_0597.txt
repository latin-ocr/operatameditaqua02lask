⁵77· [A. D. 1544]

dero, tum repetam a te, quae debes. Sin minus, tum etiam addam plura,
ut qui tibi dudum communionem detulerim rerum mearum omnium, in
cuius possessione te esse, statuere certe debes, ubi ubi fueris.

Responsionem‚ quam adversus Coloniensem una cum Bucero adornatis,
fac ut habeam Μ). Petrus Medmannus ¹⁵) erit nobis gratissimus hospes·
si ad nos veniat, et vellem ut veniret: multa enim de hominis integritate
audivi.

Vestes tuae excutiuntur saepenumero, ut non putem esse a tineis peri-
culum, praeterquam quod tibialia ¹²⁵) iam arrodere coeperant, sed rursum
excussae sunt. Ego vero reliquam eius cucullae tuae partem (cuius mani-
cam ad te Witebergam miseram) in usum meum accepi, redditurus rur-
sum. Annulum, qui adhuc apud nos erat, ad te mitto ut volebas. Pro
sanctis Bibliis scribam ad Catonem ¹⁷), ut iubes. Ad tuos, quorum nomina
literis inseruisti, scribam multo libentissime. Utinam illis, quod suadebo,
persuadere possem!

Schwencfeldii nihil vidi hactenus. Nihil mirum autem exoriri nunc talia
monstra, cum extrema sint {tempora, in quibus armatus ille et potem, dum
sentit potentioris adventum iam instare, extremum (quod dicitur) conatum
edat ad regnum suum tuendum adversus potentioris potentiam. Dolendum
est tamen seduci tam multos. Sed haec est ingratitudinis nostrae poena,
ut mendaciis credamus facile, qui veritati credere nolumus.

Mitto tibi exemplar postremae meae ad Davidem epistolae ¹8). Postea
nihil ab illo accepi ¹⁹) et fortassis non accipiam amplius quicquam, prae-
sertim si hinc suos pelli audiat. Ostendit mihi Gabriel noster loca, ex
quibus ille doctrinam suam colligere videtur. Sed nos hic plura habemus,
nisi quod ego de iis cum Gabriele liberum colloquium habere non potui,
quod latine nesciat. Breviter David vult se agnosci Emanuelem a pro-
phetis promissum, hoc est, per se id fieri iam et indies fore magis, ut
nobiscum sit Deus. Hanc blasphemiam quia ferre non potuimus, animos
suorum a nobis alienatos esse videmus. Plura ad nundinas Francofur-
dienses a nobis expecta. Et vale.

Mi Alberte! si eges, scribe ad me audacter, partiar tecum libenter, quae
Dominus mihi dedit, neque existimes me per te gravatum iri. Iterum
vale et semel statue, ubi esse velis. Mihi videtur animus meus praesagire,
me hic diu non esse mansurum. Neque enim puto laturos istos meam
reprehensionem, multo minus disciplinam, et proinde quaesituros occasio·
nem, ut me hinc propellant. Tentarunt id nuper per Comitem Ioannem,
nam hoc mihi Comes ipse narravit, posteaquam secum in gratiam rediis-
sem. Et non mutabunt suum ingenium, quantum ego iudicare possum.
Quare si animus tibi non sit esse apud episcopum Coloniensem, fac me-
cum in Prussiam concedas, aut etiam sine me, siquidem mihi manendum
sit. Dabo operam ut illic habeas honestam conditionem. Si autem causam
non habes, cur episcopo Coloniensi tuam deneges operam, sac te illi ad-
dicas et pro tua virili Christi illic Ecclesiae servias. Si hic mihi non sit
locus, ipse ad te venire curabo. Vale iterum et semel statue. Aut si

II. 37

