759 [A. D. 1559]

fidei observantiaeque in te meae et omnium pro summa virili mea ossi-
ciorum commendatione!

Quoties mihi in mentem venit - venit autem multo frequentissime -
Dominus olim frater tuus Eduardus Rex pientissimus, quo mundus hic re
vera dignus non erat tuque adeo ipsamet et rerum istic omnium mira
hauddubie planeque incredibilis ac minus multo adhuc expectata a 1110115-
que vicissitudo, toties mihi abripi nescio quo modo videor in extremam
quandam admirationem providentiae sapientiae et aeternae iustitiae Dei.
Cuius alioqui consilia, quo magis omnem mentis nostrae captum transcen-
dunt, hoc sane magis illorum consideratione humiliare nos ipsos sub po-
tenti manu illius nostraeque in vita hac conditionis meminisse omnes de-
bemus. Novit nimirum ille figmentum suum, naturae inquam nostrae cor-
ruptelam, qua fit ut et rebus secundis praeter modum omnem facile effera-
mur, et adversis rursum protinus deiiciamur, ac proinde nostrum utrobi-
que officium praestare, quod interim Divina illius gloria a nobis in sua
potissimum Ecclesia requirit, haudquaquam possimus. Gubcrnat itaque et
moderatur nostra omnia inaccesso quidem nobis} sed tamen sanctissimo
Divinae suae providentiae consilio sicque et amara dulcibus et dulcia
amaris ad nominis sui adorandi gloriam temperat, ut nimirum et nos utro-
bique officium pro infirmitate nostra praestare discamus omnesque eius-
modi rcrum vicissitudines salutaria proculdubio corruptelae nostrae remc-
dia esse statuamus, nempe ut dum aut ¹) dulcia nobis affluere Divino bene-
ficio videmus, ne amarorum oblivione nimium alioqui securi capiamur,
vel eorum rursus quae sunt amara gustu nimium offendamur, sed eorum
molestiam certissima dulcium spe atque expectatione, nobis quidem diffisi,
sed Divina propter Christum Dominum benignitate confisi, perferamus ac
leniamus per assiduam ac supplicem nominis sancti illius invocationem.
Ita sane ego et istic Deum Optimum Maximum egisse iustitiaeque ac ve-
ritatis suae specimen quoddam singulare edere voluisse plane existimo,
ut et populi ingratitudinem simul et hypocritarum perfidiam puniret, pio-
rum vero fidem ac fortitudinem toti mundo conspicuam redderet, per illo-
rum tolerantiam et ad suam demum gloriam veraeque religionis in sua
Ecclesia confirmationem posteritati commendaret. Etsi autem Dominus
olim frater tuus in tenera alioqui aetate adhuc sua lactis ita fruebatur
ex Divina benignitate et clementia, ut nihilo secius tristia quoque secum
quae eminus intuebatur, subinde reputaret et velut in prospectu suo, pro
donorum a Domino in se collatorum admirabili prorsus excellentia, sta-
tueret —- id quod ego etiam de eius pietate vere testificare possum -- tamen
cum suo ipsius ductu nihil sere adhuc posset agere et ex aliorum consilio
atque autoritate pendere propemodum Princeps sanctissimus cogeretur,
donec ad grandiorem paulo aetatem pervenisset, fieri non potuit, quin vel
invictus quandoque speciosiS, ut fit, prudentiae hnmanae consiliis cederet,
transverseque ageretur. Neque ei defuere Potiphares quidam, quorum
cuiusque uxor (ratio inquam humana) eum losephum nostrum, Christum
Dominum, propterea quod cum illa consuetudinem nullam in vocatione

