432

rum Eleemosyuarum in Ecclesia iuxta Apostolicam ordinationem, ut
veris pauperibus Ecclesiae prospiciatur cum Ecclesiae aedificatione.

Pauperum vero officium erga Diaconos et totam Ecclesiam esse
dicitur 1);

1. Ita affectos esse debere, ut potius aliis adiumento (si fieri pos-
set) quam oneri esse cupiant, sintque ad dandum ipsi propensiores,
quam ad accipiendum ab aliis, si ullo modo id vel industria sua vel
manuum suarum labore facere possent. Haec enim est lex Christianae
charitatis, ut, quae proximi sunt, maiore cura quain nostra ipsorum
curemus. 2. Non debere pauperes pudere suae paupertatis, quatenus
quidem sunt Christiani. Statuendum enim esse omnibus Christianis,
certa Dei providentia id fieri, ut alii siut divites, alii vero egeant in
Ecclesia ²), ut et (D Ga) per Divitum munificentiam et per pauperum
tolerantiam, dum illi succurritur, nomen Dei in Ecclesia cohOnestetur.
Statuent igitur pauperes, in sua paupertate illustrari gloriam Dei, il-
lamque tanquam donum Dei cum omni gratitudine et tolerantia am·
plectentur, atque ad assiduam sui consolationem in prospectu semper
habebunt Christi Domini exemplum, qui pro nobis ultro ac sponte
sua, cum Dominus esset omnium, pauper nihilominus esse voluit,
ut, eius exemplum intuentes, pauperes cum illo esse ne erubescamus,
sed in nostra inopia per nostram tolerantiam Deum semper pro
nostra virili glorificemus. 3. Pauperes in accipiendis eleemosynis
cogitare debere, quod non tanquam ex hominum, sed tanquam ex
Dei ipsius manibus eleemosynas accipiant ad sui sustentationem, et
proinde ipsorum officii esse, ut eas reverenter ct cum omni gratitu—
dine sine ulla amarulentia aut murmuratione accipiant, utque ipsis,
tanquam Dei donis, parce ac frugaliter ad necessitatem duntaxat, non
autem ad luxum aut voluptatem utantur, cogitentque, se in Deum
ip-(D (3¹³)sum peccare, quoties datis sibi Eleemosynis, aut abutuntur
quoquo modo, aut illas parum reverenter cum murmurationibus e
Diaconorum manibus accipiunt: sed multo gravius sc peccare adhuc,
ac veluti Deum ipsum in sua beneficentia ridere, si praeter necessi-
tatem ipsam praetextu simulatae inopiae panem alienum ad alendum
otium pigritiemque suam poscant. Tales enim, praeterquam quod sua
hypocrysi veris Christi membris ipsorum eleemosynas praeripiunt,
ipsam etiam Ecclesiam totam fraudulenter spoliant, et spiritui sancto,
in Diaconatus ministerio (quantum in ipsis quidem est) illudunt.

Haec ita pro concione dicuntur, circa Diaconorum electionem:
priusquam electio ipsa instituatur.

POST absolutas autem istiusmodi conciones, pro co ac ministro-

ί) 2 Thess. 3. ³» l Samii. Q,

