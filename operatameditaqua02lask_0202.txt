184

dit per excommunicationem, cuius formam alioqui etiam indicabi-
mus post expositum ritum ac ceremoniam publicae poenitentiae, prius-
quam ad excommunicationem perveniatur.

Ratio ac forma publicae poenitentiae ante
Ι excommunicationem.

‘Nemo ad publicam poenitentiam prius admittitur, quam illius resi-
piscentia per Ministros ac seniores Ecclesiae in coetu ipsorum dili-
genter exploretur, sic ut, qui ad publicam poenitentiam admitti velit,
claram prius ac perspicuam dare (304) debeat in coetu Saniorum ve·
rae Christianaeque resipiscentiae (displicentiae inquam et accusationis
sui in suo peccato) significationem per plenam et disertam culpae
suae agnitionem et deprecationem, sic ut in illa a Ministris ac Senio-
ribus nihil omnino desideretur. Interest enim Ministrorum‚ ne quis-
quam Christi Ecclesiae ipsique adeo Christo Domino per hypocrisim
suam simulatamque poenitentiam, quatenus id quidem caveri potest,
illudat. Turn demum vero in iudicio Ecclesiae vere resipuisse quisque
existimandus est, dum sibi ipse prae omnibus aliis magis displicet,
dum peccatum ipse suum plus caeteris accusat, non autem ullas illius
excusationes quaerit, nedum ut alios pari culpa onerare ad peccati sui,
extenuationem conetur. Alioqui longe abest adhuc a vera Christia-
naque poenitentia, qui sibi ipse magis quam aliis, ne dicam Ministris
Ecclesiae, in peccato suo placet, quive excusationes, aliis suspectas,
in peccato suo quaerit, aut qui culpa alios pari aut etiam maiore
onerare conatur, quo magis peccatum ipse suum extenuare possit.

Ubi igitur notae istae verae Christianaeque poenitentiae in fratre
denunciato non conspi-(305)ciuntur, tum sane Ministri et Seniores
Ecclesiae post observatos admonitionum gradus, ut dictum est,
procedant ad fratris illius denunciati excommunicationem. Si vero
notas illas verae Christianaeque poenitentiae videant, agnoscit primum
omnium denunciatus frater ille atque etiam deprecatur culpam pec·
cati sui in coetu ipso Seniorum apud offensos peculiariter fratres
suos, qui illum accusarant, et simul etiam apud Ministros ac Senio-
res Ecclesiae omnes. Deinde vero dies constituitur peragendae poe-
nitentiae publicae, quemadmodum supra dictum est. et frater ille de-
nunciatus monetur, ne illum pudeat publice coram tota Ecclesia pec-
catum suum ultro ac plene agnoscere, quandoquidem et ipsi omnes
sint etiam ex aequo peccatores, qui non tam ipsum, quam se ipsos
potius in ipsius peccato essent apud Deum pariter *omnes accusaturi,
pariterque cum ipso etiam veniam peccatorum suorum apud Deum
Optimum Maximum imploraturi. Deinde praestare, ut hic in coetu

