613 [A. D. 1548]

illam in nostra interpretatione manifeste indicaverimus, idque non ex hu·
mani ingenii rationibus ullis sed ex Spiritus Sancti autoritate, hoc est, e
perspicuorum scripturae locorum in eodem ipso argumento Sacramentario
iusta legitimaque collatione, aequum sane erit, ut isti quicunque tandem
sint cedant, siquidem Christiani esse volunt, non equidem nobis, sed ipsi-
met Spiritui Sancto omnis veritatis doctori, qui sane syllabis atque ele-
mentis sive apicibus literarum non alligatur, quemadmodum Augustinus
alicubi docet, sed in unanimi totius scripturae recte secatae mente ac
sensu conquiescit. Atque utinam id aliquando fiat, ut publice ea de re in
charitate et libertate Christiana omissis praeiudiciis omnibus tractetur.

Quid vero si nos e regione ostendamus, nuda illa simplici ac substan-
tiva, quam isti iactant et proferre interim hactenus non potuerunt, ver-
borum coenae interpretatione in dubium vocari et ipsiusmet Christi Do-
mini dignitatem et nostram de salute fidem et omnem adeo scripturae
autoritatem? Etiamne in istiusmodi interpretatione mentem voluntatem
atque ordinationem Christi agnoscemus? Etiamne illam a Spiritu Sancto
proditam esse dicemus? At vero id non tam difficile fuerit indicare for-
tasse, quam nunc plerisque incredibile videri potest. Quare vellem hic
istos paulo modestiores esse. Et cum nos illorum infirmitatem in fraterno
Christianaque caritate libenter ferimus, cuperemus etiam, ut nostram illi
infirmitatem vicissim ad eundem modum ferrent atque a suis in nos con·
viciis abstinerent, donec res publica Ecclesiarum disquisitione discuteretur.
Id si non impetramus, iudicem habemus doctrinam Christi cui nitimur,
quam et appellamus Haec nos iudicabit olim, cum ante illius tribunal si-
stemur. Interim feremus humana praeiudicia, feremus et convicia atque
adeo in illis gloriabimur etiam, ne dum ut illis commoveamur, parati ta-
men semper reddere omni poscenti doctrinae ac fidei in hac parte nostrae
iustam legitimamque ex verbo Dei rationem in omni mansuetudine et
caritate.

In tua sententia, Magistratui tradita, placent quae iuxta Nicenae Syn-
odi, ut scribis, mentem professus es: nos videlicet ore carnali in coena
sumere panem et vinum, idque mysticum, hoc est, habens adiunctum coe-
leste mysterium, quod fide percipitur, nempe veram veri corporis et san-
guinis Christi communionem. Estque haec veterum Patrum omnium et
catholicae Christi Ecclesiae doctrina, quam et nos sequimur. Placet etiam,
quod addis, ad eundem modum panis ac poculi Domini in coena usum
esse corpus Christi, ad quem modum ipsemet Christus Dominus apud Iob.

cap. 6, carnem suam cibum et panem esse testatur. Tametsi quod subdis
de exhibitione in coena eius, quod apud Ioannem promittitur, haud scio,

an quatuor pedibus currere, quod dicitur, hoc est, an prorsus consistere
possit. Promittit Christus apud Ioannem daturum se esse pro mundi
vita panem, qui sit caro sua. Hoc si in coena praestitit, hoc cst, si
panem illum carnis suae pro mundi vita nobis in coena exhibuit, quid
iam opus erat cruce ac morte sna? nimirum actum egisset, quod aiunt.
Quare nos id, quod apud Ioannem promittitur, non equidem in coena

