12

libertatem iis, qui illam adepti essent, sed et illos in omni charitate
ferendos iuvandosque esse, qui, quo vellent, per temporum iniquitatem
eluctari adhuc non possent. Horum ita visum est pluries ac diligen·
ter moneri Ecclesias, priusquam de ritibus ullis instituendis quidquam
οιῃ-(β 5³)nino statueretur, ut illorum diversitas neque Anglicas postea
Ecclesias offenderet et nostras item in servandae cum illis societatis
officiis nihilominus retineret. Postea rituum forma quaedam conscri-
bebatur, et, priusquam institueretur, coram Ecclesia tota per partes
suas explicabatur scripturarumque testimoniis confirmabatur, facta
etiam potestate omnibus, ut nos amanter admonerent, si qua parte
sibi quispiam satisfactum non esse existimaret. Ita vero iam edocta
Ecclesia, ut neque scissionem aliquam fieri intelligeret propter rituum
varietatem et certa esset etiam nihil sibi observandum esse, quod
doctrinae atque observationi Apostolicae non proxime responderet, —
ventum est tandem ad rituum quoque nostris Ecclesiis peculiarium
institutionem. In quibus interim aliquam etiam varietatem inter no·
stras ipsorum Ecslesias retinuimus, exiguam quidem illam, et- quae
non cuivis esset conspicua, sed quae indicium tamen faceret. suam
cuique Ecclesiae libertatem hac in parte constare. Eam porro ita
parvam varietatem prosequuti hic undequaque non sumus, nisi sicubi
(β 5¹³) id res ipsa visa est postulare, sed Germanicae potissimum Ec-
clesiae ritibus conscribendis operam dedimus} quod et illa a me id
peculiariter peteret, et ego familiarius in illa etiam propter maiorem
linguae usum versarer. Quicquid autem huius est, humilius quidem
esse agnosco, quam ut sub Tuae Maiestatis nomine in publicum exire
debuerit: videbar mihi tamen haudquaquam temere facturus esse, si
hoc ipsum, quale quale est, Tuae inprimis Maiestati, deinde Amplis-
simo Procerum Tuorum Senatui atque omnibus adeo Regni Tui Or-
dinibus dedicarem. Primum enim debiti ipsa mei erga Te patriamque
meam ratio a me id iure quodam suo flagitare iampridem videtur.
ut meum in Vos studium atque observantiam aliquo meo eiusmodi
officio contester, quo palam fiat (etsi a nostris istic ventrispiritalibus
indignissime sum tractatus perque illorum tyrannidem peregre vivere
cogor), nihil mc tamen ideo unquam de fide observantiaque in pa-
triam meam remisisse, sed id semper in votis habuisse atque etiam-
num habere, ut, si ullo modo queam, patriae meae obsequi prodesse
et gratificari cupiam, qua-(fi 6aJtenus id quidem tuta mea conscien-
tia iuxta Domini Dei nostri voluntatem mihi liceat, cumque eo nunc
sint loco res meae, ut praeterquam scribendo patriam a me meam
iuvari aliter non posse videam, pro officio meo me facere puto, si
quod pro mea tenuitate possum, praestare id etiam coner. Deinde
huc me invitavit Tuae Maiestatis praedicata multis, et mihi ex parte

