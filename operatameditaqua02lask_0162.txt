144

mactatio, postium sanguine eius cruentatio et praescriptus certa ce-
remonia esus illius. Ita et in Baptismo nostro nostrae in sanguine
Christi emundationis ‘signum est, non sane aquae substantia ipsa,
sive sit fluens, sive in vase quocunque (205) reposita, sed instituta
per Christum in aqua tinctio, quae quidem fiat in nomen Patris, Fi-
lii et Spiritus sancti, quemadmodum id circa Baptismi explicationem
clarius expositum habetur.

Constat autem hoc Coenae Dominicae signum certis suis partibuS,
nempe iis omnibus, quae Christum Dominum cum suis Apostolis
tunc egisse nobisque, ut se imitemur, praecepisse Euangelistarum et
Pauli testimonio videmus. Sic ut quod Christus Dominus egit, Mi-
nister Ecclesiae, qui eius locum in ministerio suo obtinet, in Coenae
usu faciat, ac convivae rursum id etiam faciant, quod Apostoli, Chri-
sti Domini in Coena sua convivae, fecerunt. Partes signi igitur in
ipso Ministri opere sunt circa Coenae usum: panis et poculi in ma-
nus Ministri sumptio, gratiarum actio, panis fractio, poculi propina-
tio, horum utrorumque in cibum ac potum convivarum exhibitio sive
distributio cum testificatione de tradito in mortem pro nobis cor-
pore et fuso item sanguine Christi. In ipso vero convivarum opere
partes signi sunt: accubitus ad mensam Dominicam, panis et poculi
e Ministri manibus sumptio et (206) eorum participatiO. Haec tota,
inquam, actio ac ceremonia tam in Ministri, quam in convivarum opere
posita, est signum Coenae Dominicae, ad cuius observationem man-
dato illo Dominico uhoc facite'' commonemur.

Et sane danda est opera piis omnibus, imprimis vero Ministris ac
gubernatoribus Ecclesiarum, ne ulla signi huius pars in Coenae Do-
minicae usu praetermittatur, tum propter mandatum hoc atque insti-
tutionem Christi, quae sine illius indignitate mutari non potest, tum
propter signi ipsius mysterium, quod nobis singulis eius partibus in-
signiter commendatur. Est tamen nohis interim etiam observandum
discrimen quoddam inter ipsas signi partes. Nempe ut sciamus,
quasnam necessario omnino urgendas, quas item non usque adeo ne-
cessario requirendas esse, statuere debeamus, praesertim si, quae ita
sint abolitae, sive temporum iniuria, sive tyrannide Antichristiana, ut
subito ac repente cum pace Ecclesiae revocari non possint. Discri-
men autem hoc constitui oportet ex mysterii, quod Coenae usu ad·
umbratur, consideratione. quatenus videlicet aliqua partium illud ex-
pressius nobis ac significantius designetur, (207) ut intelligamus
Coenae Dominicae usum ideo nobis prorsus intermittendum non esse,
quod omnes ac singulas signi in illa partes observare, ut vellemus,
non- possimus, modo ne illae omittantur, in quibus praecipuum my-
sterii pondus consistit. Tametsi eOS, qui omnes et singulas signi in

