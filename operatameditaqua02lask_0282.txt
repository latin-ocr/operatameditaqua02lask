262

alteri adiumento solatio atque ornamento esset. Atque in hac qui·
dem tali societate nullam ,unquam fuisse futuram inaequalitatem, si
eam nobis felicitatem Satan non invidisset, sed peccato demum pa-
rentum nostrorum sactum esse, ut mulier, quae prior peccaverat,
viro suo ex Deo ipsius decreto subiiceretur ¹), maritus vero iussus sit
nihilominus uxorem eo loco habere, qno suum ipsius corpus, non
autem ullo modo adversus ipsam praeeminentiae illius suae nomine
insolescere, aut eam prae se contemnere quoquomodo, Haec igitur
contrahentibus ipsis et omnibus adeo coniugatis in societate matri·
monii consideranda atque etiam praestanda esse, sic ut alter alteri
in coniugio cogitet se debere esse semper adiumento, non oneri,
solatio, non moerori, ornamento, non dedecori, vir quidem in sua
praeeminentia, uxor autem in sua subiectione, haec quidem in omni
secundum Deum observantia, ille vero in omni benevolentia. et
veluti proprii sui corporis amore ac dilectione.

Secundus finis coniugii est liberorum (605) procreatiO, cum enim
Deus ita hominem formasset initio suae creationis, ut illi solitudo
inconveniens atque incommoda futura esset, societas vero magis mul-
to conveniens ac commoda, atque etiam statuisset, genus huma-
num, non equidem unica creatione, quemadmodum in Angelis fecit,
sed generatione multiplicari, cum et ipsemet totam atque eandem di-
vinitatis suae Monadem, non sane per ullam creationem, sed per ae·
ternam atque ineffabilem aeterni etiam filii sui generationem multi-
plicasset in personarum pluralitatem‚— hanc talem a se institutam ho-
minis societatem vi atque affectu progignendi per suam benedictio-
nem ·exornavit, iussitque, ut progignendae soboli, atque ita demum
multiplicando humano generi operam darent, qui hac tali societate
coniuncti essent.

Tertius finis instituti matrimonii est ustionis in corrupta iam na-
tura nostra remedium, nimirum affectus ille progignendi initio quidem
optimus, post peccatum autem per naturae nostrae corruptelam vagus
atque exlex factus, remedio ac freno eget, (606) quod utrunque no-
bis Paulus in matrimonio commonstrat. Vult enim, ut propter libi-
dinis aestum matrimonio iungamur, ut morbi nostri'remedium indi-
cet. Et frenum morbi commonstrat, cum non nisi unam uxorem viro
et non nisi unum maritum uxori, tantisper dum una vivunt, permit-
tit. Ex quibus Pauli verbis tertium hunc matrimonii finem colligi
constat.

Hos fines matrimonii coniugatus omnes intueri semper diligentis-
simeque observare debere, ut vitam omnem suam inter sese ita com·

¹) Gen. 2. Eph. 5.

