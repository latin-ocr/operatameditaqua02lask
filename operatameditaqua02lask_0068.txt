5⁴.)

ex parte consistit -—- quam potius a divina providentia et voluntate,
servat non raro Deus suam Ecclesiam divina sua virtute ac potentia,
progressumque structurae illius evidentissime promovet, non tantum
sine ullo Magistratus praesidio, sed in summa etiam Magistratuum
tyrannide et persecutione: id quod alioqui nostro hoc seculo factum
esse divino beneficio atque etiamnum fieri luculentissime videmus.
Sed tamen utitur saepenumero etiam Magistratuum ministerio ad con-
servandam tuendamque publicam Ecclesiae pietatem pariter ac tran-
quillitatem, ut se illorum quoque Dominum esse declaret eteorum
praeterea officium ipsis in praecellenti illorum vocatione commonstret.
'Bresbyterorum aut-(B 7²)em ministerium vult omnino esse perpetuum
in quavis recte instituta Ecclesia, ut per illius functionem legitimam
verbi sui Divini sceptro regatur et conservetur. Ut enim sine verbi
Divini doctrina consistere Ecclesia, haud aliter quam corpus sine ani·
ma, non potest, ita doctrinae rursum probatio legitima sine Presby-
terorum ministerio haberi non potest. Quod equidem si nostro hoc
tempore, initio renascentis Euangelii, restitutum utcunque fuisset, non
tot proculdubio nunc doctrinae dissidia inter nos, qui Antichristianam
Papae Romani tyrannidem unanimiter accusamus. haberemus. Sed
momento omnia restitui non potuerunt. Atque utinam nunc demum,
qui in Ecclesiarum ministerio versantur, huc animum adiiciant, ut,
restitutis Ecclesiae cuique suis presbyteris, usum tandem legitimum
disciplinae Ecclesiasticae legitimaque ex verbo Dei Ecclesiarum iu-
dicia instaurent. .

Nos id quidem in nostris Ecclesiis pro nostra virili conati sumus,
sumpto exemplo a Genevensi et Argentinensi peregrinorum Ecclesia.
Et, quantum fructum ea res attu-(B 7¹³)lerit in nostris Ecclesiis, id
equidem a me non facile verbis explicari queat, et praestat haec ab
aliis, quam a nobis ipsis, commemorari. Hoc unum addam. Nullum
eiusmodi sive doctrinae sive animorum dissidium in nostris Ecclesiis
exortum esse, quin protinus, adhibito disciplinae usu, (sit Deo gratia 1)
sisteretur adeoque et tolleretur. Iam vero exponemus, quosnam mi-
nistrorum ordines, quasque singulorum functiones: quos item cultus
Divini ac fidei nostrae exercendae ritus, et qualem disciplinae Ec-
clesiasticae usum in nostris Ecclesiis, potissimum autem in Germano-
rum Ecclesia, habeamus (B 8³).

