609 [A. D. 1546]

vero Christi corpori et sanguini, vere etiam communicare, quicunque ver-
bo illius credimus. Quod iam attinet, quo modo id fiat, anxie et curiose
disquirere, atque hoe nomine turbas in Ecclesia non necessarias excitare,
quam alioqui satis affligi et perturbari ab hostibus nostris videmus, exci-
tent eas, qui volent, me illarum socium non habebunt. Mihi ea corporis
et sanguinis Christi manducatio satis est, quam Dominus ipse ore suo no-
,bis ad salutem nostram satis esse testatur, dum illi addit vitae aeternae
promissionem, non facta interim mentione ullius alterius manducationis:
et certus sum Christum hic mihi mentitum non esse. Quare hane ipsam
et non aliam manducationem coenae usu in animo meo renovo fidemque
illius in animo meo ex Christi institutione obsigno, ne mihi excidat un-
quam, -- atque hoe mihi satis est. Qui hie plura quaerunt, id illis per me
licet, sed mihi pax est eum omnibus, quj hanc quam exposui manducatio·
nem agnoscunt, sive illi postea addant aliquid, sive non addant: modo mc
circa eam, quae Christo satis est, manducationem manere sinant. Ita ego
pacem eum omnibus habeo, quantum in me est, quod quidem ad coenae
dignitatem attinet, quandoquidem idem eum omnibus coenae mysterium
agnosco, nempe communionem corporis et sanguinis Christi. Sed sunt qui·
bus hoc non satisfaciat, hos ego permitto iudicare quod velint: interim
illos pro fratribus habeo, si id patiantur. Certe do operam, ne a me quo-
quomodo laedantur. Sic sunt nostra, mi Albarte!

Per Ioannem fratrem mittam tibi doetrinae nostrae moderationem Ec-
clesiis nostris propositam in hac eausa. Is brevi apud vos erit 2). Ego raro
recte valeo, indies suppululantibus novis morbis. Indicium mihi fit brevi
solvendum esse domicilium hoc nostrum nosque cum Christo, quod spero,
brevi esse futuros. Dominus saciat, quod bonum est in oeulis ipsius. Sustu-
lit mihi Dominus infantulum nostrum, Paulum, is est iam prodromus no-
ster· futurus apud Christum nosque illum, cum volet Dominus, subsequemur.

Orsus hic sum rem' magnam, mi Albarte! Redimere iam debeo bona quae-
damv‘3) Principis permissione, quater mille et quadringentis taleris, ut uxor-
culae et liberis meis pro mea tenuitate prospiciam. Ad id cum mea omnia
non sint satis, coactus sum conflare aes alienum, non sine et labore magno
> et magna molestia. Iam tamen res fere confecta est. Adiunxi mihi socios
redemptioniS, qua parte mihi mea defuerunt, sed ea lege, ut mihi liberum
sit semper eos ipsos redemptionis socios submovere, si aliunde det Domi-
nus, ut illis pecuniam ipsorum possim aliquando reddere. Hic vero opus
esset arte illa, quam nosti, ut quod conflatum est, efflari rursum posset.
Sed *metuo ne nos hic folles fallant. Praestat igitur totum hoe quicquid
est Domino committere. Is si mihi et meis salutare est, commonstrabit
viam dissolvendi quod contraximus. Sin minus, tum et hoe quod dedit
adimat, modo ut nos, sibi servet. Habes mea omnia. De tuis rebus vellem
statueres, num eas tibi mitti velis, nam vestes a tineis arceri nullo modo
possunt, etiamsi crebro excutiantur. Vale. Expectamus abs te plaustra lit-
terarum. Iterum vale. Raptim Emdae postridie Michaelis (30 Sept.)
Anno 1546.

Π. 39

