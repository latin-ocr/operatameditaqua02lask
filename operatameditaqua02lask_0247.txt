229

proximum differuntur, ut ante omnia demum etiam pertractentur.
Porro in hisce coetibus, qui per singulas hebdomades diebus Iovis,
ut dictum est, habentur, dissidia inter fratres omnia, si quae ullo
modo exorta sint, componuntur, et ad coetus illos vocantur fratres
illi in Ecclesia, qui aut privatas aliorum fratrum in lapsibus suis
admonitiones contempserunt, aut (519) eiusmodi aliquid designa-
runt, quod vel pluribus iam sit notum, quam ut coelati possit,
vel totam praeterea Ecclesiam in discrimen aliquod adducere omnino
videatur. Si quando autem incidat, ut praeter ordinarium illum die-
bus Iovis conventum opus sit alio etiam praeterea Ministrorum ac
Seniorum coetu, tum, non expectato alio rursum die Iovis, Super-
intendens aut proximi post illum verbi Ministri convocant reliquos
Ministros ac Seniores omnes, ut de eo consilia sua communicent,
propter quod illos convocari oportebat.

Deinde singulis mensibus semel, nempe primo quoque die Iovis
cuiusque mensis, habetur etiam peculiaris coetus Ministrorum, Senio-
rum et Diaconorum omnium. Non quod cura gubernandae Ecclesiae
ad Diaconos, perinde atque ad Seniores ipsos ac verbi Ministros per·
tineat, sed quod Diaconorum quoque ministerium, tam in colligendis
quam in dispensandis eleemosynis, inculpatum atque irreprehensibile
haberi in Ecclesia oporteat, cuius alioqui Diaconorum ministerii
ratio in menstruis hisce coetibus (520) potissimum habetur. Solet
enim fere hoc genus ministerii multis suspicionibus atque obtrecta-
tionibus passim esse obnoxium. Ut igitur fidelitas Diaconorum per-
specta sit, non tantum verbi Ministris ac Senioribus, sed toti etiam
Ecclesiae, ad hoc potissimum coetus hic menstruus observatur, ut
Diaconi pariter omnes, propositis coram Ministris ac Senioribus ac-
ceptarum et expensarum eleemosynarum mensis totius tabulis, ratio·
nem illarum omnium in coetu illo alius post alium suo ordine
subducant. Denunciatur autem id toti Ecclesiae proximo ante die
Solis in concione publica, ut. si quis ex Ecclesia calculis illis Dia·
conorum adesse velit ad comprobandam Diaconorum fidelitatem in
ipsorum ministerio, is coetui ipsi calculisque Diaconorum adesse pos·
sit, ut ita demum omnis omnium suspicionum atque obtrectationum
occasio amputetur. Quia vero Diaconatus ministerium plurimum la·
boris ac diligentiae requirit, sic ut per eosdem semper illi satisfieri
non facile possit, ita inter illos etiam constitutum est, ut alternis
mensibus curam colligen-(52l)darum ac dispensandarum eleemosyna-
rum inter sese partiantur, et, qui uno mense iam totum onus alio-
qui ministerii sustinuerunt, altero mense per eiusdem ministerii col-
legas eo onere liberentur post subductam eorum, quae ipsi percepe-
runt et expenderunt, rationem, donec rursum alius mensis recurrat

