el

comessationibus dediti, unius uxoris mariti, regendae familiae periti,
et quae in eam sententiam dicuntur. 2. Ut sint pleni Spiritu san-
cto, hoc est, ut dona Spiritus Sancti in illis sint conspicua: nempe
cognitio rerum Divi-(D 4¹¹)narum, studium pictatis, lenitas mansue·
tudo benignitas gratia atque energia quaedam in admonitionibus
consolationibus et exhortationibus, quarum sese multae alioqui occa-
siones in dispensandis‘elecmosynis offerre plerumque solent. 3. Ut
sint pleni sapientia, nc quid temere in dispensatione Eleemosynarum
agant, sed prudenter ac circumspecte illas dispensent, ne vel prae-
postere illas erogent, vel alios prae aliis quoquo modo fraudent, et
in omnibus perpetuo propositam sibi ob oculos habeant Dei potissi-
mum gloriam et Regni Christi in eius Ecclesia propagationem.

Quarto exponitur, tam divitum, quam pauperum in Ecclesia erga
Diaconos officium ¹). Nempe divitum officium esse, ut ultro ac li-
benter, denique etiam liberaliter in usum atque alimoniam pauperum
conferant, memores, ea quae habent non esse sua, sed Dei solius pro-
pria seque bonorum suorum omnium, non esse Dominos, ut eis pro
suo utantur libito atque arbitrio, sed oeconomos duntaxat, et quidem
ad breve temporis momentum, a Domino Deo constitutos, apud quem
tandem alioqui (D 5³) rationem illos exactissimam reddere oporteat
eius suae oeconomiae, in qua sane nobis non tam sunt spectanda,
quae nostra sunt, quam quae Iesu Christi, quiin egenis Ecclesiae suae
membrIS vel contemnitur vel honoratur 2).

Deinde divites monentur, ne perinde esse putent, sive ipsimet per sese
pro suo arbitrio, sive per manus Diaconorum egenis in Ecclesia sub-
veniant. Interesse totius Ecclesiae, ut omnia ordine et ad aedificatio-
nem fiant. Pugnare item cum Ecclesiae aedificatione, si otiosi aut pigri

homines in ipsorum otio ac pigritie alantur, veri autem pauperes
eleemosynis fraudentur. Ut igitur inutile otium ac pigrities non ala-
tur in Ecclesia utque veris egenis succuratur, ordinati sunt ab Apo-
stolis Diaconi, qui verorum Ecclesiae pauperum curam imprimis ha—
berent, eo quod singuli in Ecclesia curam illorum habere commode
non possent. Contemni ab iis igitur Apostolicam ordinationem, im-
pediri item Ecclesiae in cura pauperum aedificationem, qui perinde
esse putant, sive ipsimet per sese pro suo arbitrio, sive per Diaconos
eleemosynas dispensent. Interim tamen doce-(D 5¹³)tur Ecclesia, non
pugnare id cum Diaconorum ministerio, ut frater fratrem privatim
sublevet, dum illum egere videt: neque per publicas Ecclesiae in
coetu Eleemosynas prohiberi, quominus privatim etiam proximo, dum
res ita postulat, succurramus. Sed ordinem retinendum esse publica-

¹) 1 Tim. 6. Luc. 12. Esa. 58. 2 Cor. 9. ²) Luc. 16.

