[A. D. 1553] 676

Et quia in vita ac conversatione omnium utriusque nostrae Ecclesiae
ministrorum nihil quod merito traducat reperire, gratia Deo! potest, ri-
mas quaerit serendi dissidia in doctrina et multa adfingit, quo magis in-
visum reddat nostrum ministerium. Sumit autem occasionem traducendi
nostrum ministerium a praedestinationis controversia, quam mire exagge-
rat. Et ut paucis rem totam tibi perstringam, docui ego, eos non recte
de praedestinatione disserere, qui per illius doctrinam meritum ac dignita-
tem mortis ac sacerdotii Christi extenuare elevareque conantur, idque ideo
potissimum fieri, quod vis ac condemnatio peccati nostri in Ada non satis
diligenter a plerisque explicatur, et proinde, nos non assentiri iis, qui
loca quaedam scripturae de praedestinatione ita urgent, ut negent omnino
Christum pro omnibus mortuum esse. Hinc bonus ille vir occasiones om-
nes quaerit committendi nos cum D. Calvino, qui plerisque nimium dure
de praedestinatione scripsisse videtur, et nos accusat passim, quasi nomen
ac doctrinam Calvini damnaremus. Quia vero ex me nihil unquam audivit,
neque ipse, neque alius quisquam, quod ad traducendum Calvini nomen,
quem ego alioqui ut virum Dei veneror atque amo, detorqueri possit,
alium reperit, unum e nostris collegis, quem multis nominibus accusare
cepit, si quo modo efficere queat, ut quemadmodum ipse propter suum
flagitium et ministerio suo submotus etad publicam paenitentiam agen-
dam 'adactus erat, ita hunc eodem adigere etiam possit. Solatium est sci-
licet socios habere poenarum. Protulit autem tria accusatiouis capita.
Primum, quod collega noster quidam dixisset, peccatum Adae non esse
sufficiens ad generis humani condemnationem. Alterum, quod aliquis ser-
vari possit, etiam sine ulla Christi Domini cognitione. Tertium, quod in
doctrina praedestinationis diversum a Calvino docuisset et nomen Calvini
traduxisset. Haec tamen accusationis capita nullis testimoniis approbare
potuit, sed ad suam duntaxat accusationem collegam nostrum adigi per
nos cupit ad publicam poenitentiam ac ministerio suo submoveri. Ego
vero, etsi in eo ipso collega nostro quaedam desidero, quorum est iam se-
mel atque iterum admonitus in coetu seniorum omnium, culpam tamen
eorum, quorum nomine accusatur, agnoscere in illo non possum. Nam
priora duo capita accusationis nullo modo agnoscit, et accusator illa nullis ’
testimoniis approbare potest. Tertium vero ita agnoscit, ut se a Calvino
dissentire fateatur, sed tamen non ideo aut nomen aut scripta Calvini
ullo modo traducat. Habes unius controversiae exemplum, Vir doctissime!
paucis adumbratum, cuius alioqui nondum finem habemus ⁴).

Sed est et aliud multo adhuc gravius, si circumstantias spectemus. Unus
e verbi ministris in nostra Germanorum Ecclesia ⁵), npn tamen Martinus
noster Mica-onius, de tribus nobis capitibus tragoediam in Ecclesia movit,
idque non modo inconsultis nobis omnibus, sed studio etiam hac in parte
vitatis, eo quod suspicaretur, nos sibi reclamaturos esse. Primum, testes
Baptismi puerorum in Ecclesia non esse admittendos docuit, quos vulgo
susceptores vocamus. Deinde omnes Ecclesias, quae consessu publico in
coenae usu non uterentur, idololatriae et violationis Dominicae institutio-

