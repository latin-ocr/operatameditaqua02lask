245

2. Monetur Ecclesia in collati huius beneficii ratione observanda
haec esse, ut illo recte utamur: primum, quanam occasione, deinde,
per quos, postrem0‚ gratuito ne an vero sub conditione ulla sit (560)
collatum. Pluflmum enim interest. qua occasione, per quos, et qua
conditione beneficia conferantur. Aut enim beneficia collata respon-
dent eorum vocationi, in quos sunt collata, atque ita demum in to·
tam etiam Ecclesiam redundant, — autnon respondent, etiamsi in
totam Ecclesiam redundare possint. Aut enim ea occasione collatum
est beneficium, ut et qui illud contulit et in quos collatum est, utri·
que pariter id imprimis quaesierint, ut legitima earum in Ecclesia
vocationum functio promoveretur, sine 'quibus illa neque recte guber-
nari, neque consistere facile posset, — aut sane, qui beneficium con-
tulit, aliam habuisse videri potest conferendi illius occasionem. Rur-
sum de pietate eius, qui beneficium contulit, aut constat plane,
aut adeo non constat, ut diversum multis argumentis colligi possit.
Postremo, aut gratuitum esse vult beneficium, qui illud contulit,
aut certis illud legibus adstringit. Haec igitur omnia observanda
esse docentur in Ecclesia in iis beneficiis, quorum nomine instituun-
tur publicae supplicationes. Latere (561) enim hic solet, ut dicitur,
sub unoquoque lapide scorpius.

3. Monetur Ecclesia de occasione collati beneficii, pro quo est
instituta supplicatio, eaque omni Ecclesiae exponitur. Et, si constet,
hac occasione collatum esse beneficium, ut quaesita sit ab eo, qui
illud contulit, via ac ratio promovendi legitimam in Ecclesia earum
vocationum functionem, sine quibus illa neque gubernari recte neque
facile consistere possit, commendatur occasio ipsa toti Ecclesiae
collati illius beneficii, ut ad ardentiorem pro illo gratiarum actionem
excitetur. Sunt enim, ¹ut Deo gratiora, ita etiam magis diuturna,
quae e bonis fontibus promanant, et proinde maioribus etiam prae-
coniis, denique et gratiis maioribus digna, quam quae aliunde alio-
qui provenerunt. Si vero de eiusmodi occasione collati beneficii non
constet, atque adeo videri etiam possit, non usque adeo bona occa-
sione collatum esse beneficium, pro quo est instituta supplicatio,
commendanda nihilominus est Domini Dei potentia benignitas et
providentia, qui (562) malorum etiam hominnm, denique et tyranno-
rum autoritatem ad Ecclesiae suae bonum publicum deflectere potest,
vult et optime novit. Agendae sunt enim gratiae Deo pro omnibus
beneficiis, per quae modo gloriam Dei promoveri constet, sive ea per
veritatem, ut Paulus ait, sive per qualemcunque occasionem confe-
rantur. Sed monenda est Ecclesia, maiorem adhibendam esse diligen·
tiam ac sollicitudinem, ne, istiusmodi beneficiis illecti, transverse tan
dem, intermissa officiorum nostrorum in Ecclesia cura, agamur.

