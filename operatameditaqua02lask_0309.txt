289

beneficio gratitudinem luculento aliquo resipiscentiae nostrae testi-
monio, erga te vero omni nostra fide subiectione atque observantia
contestemur.

Porro nullum abs te melius, nullum utilius, denique nullum magis
Christianum consilium iniri potuit, cum ad haereses sectasve omnes a
Regno tuo arcendas, tum ad retinendam latiusque demum etiam pro-
pagandam verae religionis sanaeque doctrinae puritatem, quam quod
eam peregrinorum hic omnium curam susceperis, ut illis peculiarem
ipsorum Ecclesiam iuxta doctrinam et obser-(A iii³)vationem Apo-
stolicam institueris. Quid enim dissidiorum in doctrina, quid item
praeiudiciorum metuendum sit, ubi in sancto Ecclesiae coetu Pro·
phetarum omnium spiritus Prophetis ipsis, ex verbo Dei prophetan-
tibus, subiectos esse oporteat? Rursum quid est ad inquirendam
retinendamque de omnibus controversiis veritatem commodius, quid
ad mutuum animorum consensum apud omnes retinendum utilius,
denique quid ad studia omnium, ad pietatem rerumque Divinarum
cognitionem excitandam efficacius, quam ut, quod unus forte atque
alter in medio aliorum Prophetarum ipsiusque adeo Ecclesiae coetu
protulit, id alii legitimo ordine observatisque Ecclesiasticis admoni-
tionum gradibus in charitate libertateque Christiana diiudicent ex
verbo Dei, atque ad dicendum inferiores etiam placide et suo ordine
invitent, ubi primi ac secundi ea quae habebant prius exposuerunt?
Equidem ad hunc modum sectas omnes vetus repressit Ecclesia ora·
que adversariorum omnium facile semper ex verbo Dei obturavit.
Et nunc igitur non alia ratione facilius, tam sectae omnes arceri a
Regno hoc, quarum alioqui maximam partem peregre huc confluere
certum est, quam ora etiam (A iiib> omnium adversariorum obstrui
poterunt, quam si nostra haec, hoc est, Peregrinorum, per te pridem
instituta Ecclesia legitimos suos progressus habeat, tuisque auspiciis
iuxta doctrinam et observationem Apostolicam per nostrum ministe-
rium gubernetur. Quid enim sectae saciant, ubi Prophetarum spiritus
aliis eadem in Ecclesia Prophetis subiecti sunt? Aut quid dicant item
adversarii omnes, si palam fiat omnibus, neminem omnino ex pere-
grinis omnibus in nostram recipi Ecclesiam, qui Catholicae et Apo-
stolicae de Christo Domino confessioni publice in coetu Ecclesiae
subscribere detrectent, confessioni, inquam, illi, cui soli Christus Do·
minus Ecclesiam suam totam superstruendam esse testatur?

Hic vero nos etiam, quibus gubernandae huius Ecclesiae cura per
tuam Maiestatem concredita est, dabimus operam per Dei gratiam, ne
nostro officio deesse quoquomodo videamur, et, ut nostri iam hac in
parte studii specimen aliquod tuae Maiestati piisque omnibus ederemus,

Compendium Doctrinae nostrae„ qua confessio Apostolica explicatur,
II. 19

