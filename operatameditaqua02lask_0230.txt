2112

culpa illius fieri, ut sparsum hoc ubique vitae aeternae semen alibi
praefocetur, alibi item conculcetur, alibi vero arescat. Nimirum, Deum
placatum esse iam universae nostrae carni et nostro sanguini in filii
sui incarnatione, et Christum item Dominum pro omnibus mortuum
esse, quatenus omnes in Adae primi parentis nostri transgressione ad
vitam aeternam mortui sumus ¹), ut, quemadmodum unius hominis
transgressio universo hominum generi exitialis fuit, ita unius etiam
hominis iustitia, in carne praesertim nostra praestita, universo rursum
humano generi, quod in ipso quidem est, salutaris esset 2), et, quem-
admodum unius hominis morte (376) omnes sine ulla exceptione
mortui sumus, ita unius etiam hominis resurrectione, omnes rursum,
quantum in ipso est, ad vitam excitemur. Modo ne tantum hoc
beneficium nostra ingratitudine a nobis ipsi propellamus partamque
nobis in Christo ad vitam aeternam resurrectionem nostra ipsi im·
pietate, dum hic vivimus, nobis vertamus in aeternam condemnatio-
nem, ad quem modum et lex Dei, ad vitam data, ad mortem nobis
demum cessit per carnis nostrae corruptelam seu infirmitatem ³).

4. Deum pro ineffabili hoe suo erga nos in Christo Domino bene-
ficio nihil aliud a nobis requirere, quam ut erga ipsum vicissim in-
grati ne simus. Neque tamen eam a nobis exigit gratitudinem, quam
ipsa alioqui tanti beneficii suaeve item Maiestatis magnitudo merito
postularet, cuique nos haudquaquam pares esse omnino novit —- ut, si
quid in nobis hae in parte desideretur, nos iam propterea condem-
nare velit — sed debitum hoc nostrae erga se gratitudinis a nobis
vult agnosci, etiamsi illi pares esse haudquaquam possimus, ut qua·
licunque illius significatione pro nostra infirmitate obstinatum nobis
illum ac rebellem ipsius contem-(377)ptum improbari prorsus nosque
ab eo fidei nostrae testimonio alienos plane esse testemur, et gratui-
tam omnis nostrae infirmitatis condonationem soli ipsius benignitati
ac misericordiae acceptam feramus. Condonat enim nobis gratuito
propter Christum omnes omnino nostras infirmitates, quas alioqui fi-
lii sui sanguine iam expiatas eiusque contectas iustitia, non amplius
in suo iudicio intueri dignatur, modo ne in illis nobis placeamus,
eisque nimium alioqui securi indulgeamus atque illas ita demum etiam
in oculis Dei extenuare et excusare conemur. Neque enim pro infir-
mis baberi possunt, qui in ipso morbo malum interim suum adeo
non agnoscunt, ut in illo sibi etiam placeant, nedum ut eius remedia
expetant aut de sua revalescentia cogitent quoquo modo.

5. Deum in condonandis propter Christum omnibus nostris infir-
mitatibus non intueri externam peccatorum nostrorum faciem, ut pro

ἱ) 1 (Ἰον, 15. 2) Rom„ 33. ³) Rom, 7.

