661 [A. 1). 1551]

elesiis in ministerio nostro ministramus, quicunque ministri in Christi Ec-
clesia sumus, Manet ergo firma et immota nostra haec, ex Mosis loco
citato petita, argumentatio.

d. Quartum argumentum sumo ex Hieremiae Prophetae Cap. XXIII,
ubi multa de Prophetis conquestus ad extremum ait. uNe audieritis verba
Prophetarum. qui vobis prophetant, visiones cordis sui loquuntur et non ex
ore Domini.” Hic sane visiones cordis nostri vocari videmus quidquid non
petitur ex ore Domini. Videmus item vocari et imposturas, dum ait, uVa-
nos vos reddunt” (vel decipiunt vos aut dementant vos sive imponunt
vobis, quemadmodum Vatablns adnotavit) et videmus expressum mandatum,
ne eos audiamus, qui non ex ore Domini loquuntur, etiamsi contra os
Domini loqui non videantur. lnde vero ego argumentor ad hunc modum.
adiunctis ex eodem Prophetae eapite aliis praeterea, quae eis ipsis Prophe-
tis attributa sunt, qui non ex ore Domini loquuntur: 1. Nulli Prophetae,
qui dementant populum, qui visiones cordis sui loquuntur quique per illas
lucem verbi Divini a proximo sno suffurantur, deniqne qui Ecclesiae Dei
paleas pro tritico obtrudunt, audiri in Christi Ecclesia debent. 2. Omnes
Prophetae, non ex ore Domini loquenteS‚ dementant populum, visiones
cordis sui ipsorum loquuntur lucemque Verbi Divini a proximo suo suffu-
rantur et Dei Ecclesiae paleas pro tritico obtrudunt. 3. Ergo nulli Pro·
phetae, praeter os Domini loquentes, audiri quoquomodo in Christi Ecclesia
debent. - Neque hie locus Prophetae ullis interpretationibus eripi nobis
potest, quin fontes nostrae argumentationis in eo extent, quemadmodum et
in proxime citato Mosis loco Deut. XVIII eos extare diximus.

ε. Quintum argumentum deduco ex Dei mandato Mosi dato de cuitus
Divini observatione, Exod. XXV, cuius alioqui mandati meminit et Stepha-
nus in sua concione, Actor. VII, et Paulus Hebr. VH. nVide”, inquit
Dominus ad Mosem, uut facias omnia secundum exemplar quod tibi os-
tensum est in monte'’. Ad omnes enim Ecclesiarum ministros hoc pertinet,
quod hic ad Mosem dicitur, qui modo fideles ministri Mosis exemplo esse
volunt. Inde igitur ita argumentor: 1. Ubicunque iuxta praescriptum
exemplar aliquod omnia facere iubemur, ibi sane non solum eontra exem-
plar, sed neque extra exemplaris praescripti fines facere quidquam lieet.
2. In instituendo publico in Ecclesia cultu Dei sub Mosis nomine iubemur
omnia iuxta praescriptum nobis exemplar facere. Exemplar vero est Ver-
bum Dei, in quo nobis Deus cultus sui sormam patefecit 3. Ergo in insti·
tuendo publico Dei cultu in eius Ecclesia, non solum eontra exemplar
verbo nobis Divino patefactum, sed neque extra praescriptos illius fines.
faeere nobis quidquam omnino licebit.

f. Sextum argumentum colligo ex verbis Christi Domini apud ioannem,
Cap. V et Vll in unum iunctis. Capite quinto negat Christus. eos posse
habere fidem, qui gloriam ab invicem captarent, ac rursum cupite septime,
suam ipsorum, non autem Dei gloriam quaerere eos docet, qui a semetipsis
loquuntur. ct omnes tales mendacii atque iniustitiae accusat, dum illos
duntaxat veraces et iniustitiae expertes esse affirmat, qui eius a quo miss

