271

posita semper habeat. Haec enim cum ad nos pertineant Sacramen-
torum testimonio. et quidem ex Christi ipsius, qui non mentitur,
institutione, non possunt sine magna. consolatione nostra reputari.
Nimirum baptismus noster testa-(629)tur, nos, ad quem modum aqua
sordes omnes eluuntur, ita sanguine Christi etiam ablutos esse in
morte ipsius, ut, etsi in nobis servi adhuc peccati simus per omnem
hic vitam nostram, in Christo tamen Domino mundi iam modis om-
nibus simus per salutarem sanguinis sui in morte ipsius ablutionem,
sic ut nulla iam nostra infirmitas imputari nobis possit propter
Christum ad nostram condemnationem. Et coena rursum Dominica
testatur etiam, omnem iustitiam, omne meritum et omnem gloriam
Christi Domini tam certo ad nos omnes pertinere, qui de uno pane
edimus et de uno poculo bibimus in coenae suae usu iuxta eius in·
stitutionem, quam certo credimus ex Pauli doctrina, Coenam ipsam
Dominicam esse indubitatam communionem corporis et sanguinis
Christi, hoc est, societatem nostram individuam cum Christo Domino
in iis omnibus, quae ullo modo pertinere possunt ad corpus et san-
guinem ipsius, sic ut neque nos sine Christo Domino damnandi un·
quam simus, neque ille sine nobis corporis sui sociis adeoque et
membris mysticis, in (630) coelesti sua gloria regnare etiam possit.

6. Monetur aeger, ut, quoniam morbi nostri et omnia alioqui cru-
cis genera nobis a Domino ad fidei nostrae explorationem immittun-
tur, et fides nostra non aliunde melius, quam ex charitatis officiis
aestimari potest, iisdem quoque charitatis officiis illam aeger ipse et
Deo ipsi et suae etiam Ecclesiae studeat in morbo hoc suo appro-
bare. Esse autem haec praecipua charitatis inter eos officia: recon-
ciliari iis, quos offendimus, sive domi nostrae, sive foris, ignoscere
omnibus, qui nos ullo etiam modo offenderunt, restituere, si quid
cuiquam praeripuimus3 cavere, ne ullis turbis ac dissidiis ullam
etiam post nos occasionem relinquamus, Si quem igitur offendisset
aeger, sive consulto, sive per imprudentiam, potissimum autem in sua
ipsius familia, huic ut reconcilietur et pro virili sua satisfaciat. Ab·
lata restituat, habet enim ultorem Deum omnis iniustitia, atque adeo
excluditur etiam a Regno Dei. Ignoscat omnibus, a quibus ullo modo
laesus est, ad quem modum ipsemet sua (631) sibi peccata a Domino
remitti ac condonari optat. Disponat tempori de bonis ac rebus suis
omnibus, sive per testamentum, sive alio quovis modo, toHatque, quod
in ipso est, omnes post se litium ac dissidiorum occasiones.

In hanc fere sententiam habentur potissimum apud aegros admo·
nitiones, observato, ut dictum est, ipsorum ingenio atque affectu in
morbo ipso, observata item morbi magnitudine ac periculo, ne im-
portune conscientia ipsorum gravetur.

