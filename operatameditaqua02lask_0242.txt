224

prorsus naturae nostrae omnium corruptelam, nisi per legitimam ac
seriam disciplinae inter Ministros potissimum ipsos observationem,
quae in hoe est alioqui inprimis instituta, ut in suo quemque officio
contineat, —4 sane, quemadmodum tenebrae depelli non possunt revera,
nisi luce prolata quae luceat, ita, cum lux Ministrorum lucere haud-
quaquam vere possit in Ecclesia, nisi legitimus disciplinae usus inter
ipsos observetur, minime obscurum est, qualisnam sit nobis expectan-
da religionis atque Ecclesiae restitutio, si nulla legitimae inter Mini-
stros ipsos disciplinae ratio ineatur. Quid enim aliud efficiant, (506)
qui non restituta lumini sua luce, sed obscuri cuiusdam elychnii
splendore, veluti lucis umbra quadam, tenebras— plusquam Cimmerias
dispellere tentent, quam ut res in tenebris iacentes maiore etiam il-
larum periculo commoveant duntaxat, relapsuras aliqui denuo mox
ad easdem aut etiam graviores tenebras, posteaquam elychnium illud
sua qualicunque umbra lucis, quae sane diuturna esse non potest,
destituetur? Ita videlicet aliud nobis expectandum non erit, nisi le-
gitimus disciplinae usus inter Ministros ipsos observetur, quam aut
ut ad Papismum relabamur rursum, ubi direptis bonis Ecclesiasticis
causa ipsa religionis in odium atque invidiam propter doctrinae dis-
sidia vocabitur, aut non tam equidem sublatam, quam mutatam potius,
ne dicam conduplicatam, Papae tyrannidem habituri sumus. ,Atque
sane postremi huius mali initia quaedam haudquaquam obscura anim-
advertere iam licet.‘ Nam et doctrinae professio ad unius alteriusve
hominis autoritatem. perinde atque ad Papam ipsum, revocari iam
ita coepit, neglectis legitimis omnibus catholicae Ecclesiae (507) iu-
diciis, ut haereseos damnentur, quicunque magnis (si Deo placet)
Prophetis illis, a quibus solis dissentire non liceat, subscribere nolint.
Et universam praeterea Ecclesiae totiusque adeo cultus Divini gu-
bernationem pertrahi ad eos videmus, qui, ad gladii duntaxat ministe-
rium in Ecclesia divina ordinatione vocati, Apostolicam qufffl‘ue func-
tionem sibi in praescribendis cultus divini ritibus arrogare videntur.
Est sane Magistratus in Christi Ecclesia custos ex divina ordina-
tione, non modo tranquillitatis publicae, sed et pietatis etiam, et per-
inde cultus quoque divini, in quo magna pietatis pars consistit. Cae·
terum custos est duntaxat, non dominus, et praescriptam habet custo-
diae huius suae functionem, nimirum non ut ipse pro suo suorumve
arbitrio leges >situum in cultu. Dei praescribat, sed ut legem Dei, quod
ad divina potissimum attinet, a sacerdotibus et, qui sacerdotum loco
in Christi Ecclesia habentur, requirat ac sequatur, et, quae illi iuxta
legem Dei (hoc est verbi Divini praescriptum) observanda esse do-
cent, ea ut iuxta traditum sibi gladii, non dominatum, sed ministerium
pro custodiae suae oflicio observari curet. ln omnibus interim, quae

