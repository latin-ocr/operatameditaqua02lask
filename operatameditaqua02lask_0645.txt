625 [A. D. 1549]

aut damnari aut servari omnes, pro eo ac quisquam nostrum a Deo ab
aeterno, sive ad vitam, sive ad mortem aeternam praedestinatus esset.
Hinc vero colligebant quidam: non esse ullum mortale peccatum inter
electos, qui propter electionem damnari iam et proinde cadere quoque in
peccatum mortale non possent, neque rursum esse inter eos ullum veniale
peccatum, qui ad mortem aeternam ab aeterno etiam praedestinati essent,
quod eorum praedestinatio mutari nullo unquam modo omnino possit. Hic
citabatur Paulinum illud: uQuoniam quos praescivit eosdem et praefinivit,
sive praedestinavit'’ et quae illic suo ordine veluti concatenata habentur.
Rom. 8. Citabatur et illud, „Unctio ipsa docebit vos'' 1 lo. 2. Deinde et
illud Ioannis baptistae de Christo testimonium proferebatur: nEcce Agnus
Dei qui tollit peccatum totius mundi”. quue ita exponebatur, quod Chri·
stus Dominus omne quodcunque, qualecunque item peccatum, etiam illud
in Spiritum Sanctum, toto orbe terrarum in electis omnibus sustulisset,
et proinde nullum esse inter electos iam irremissibile peccatum, ne illud
quidem quod a Christo Domino irremissibile vocatur, cum nemo electorum
damnari possit.

Haec porro doctrina durior visa est aliis esse et cum aliis scripturae
locis parum consentanea. Hic vero proferebatur, electionem ad totam Ec·
v clesiam in genere pertinere, multorum locorum testimonio quibus universa
Ecclesia populus electus, peculium et regium Dei sacerdotium vocatur.
In hac autern cnm certum sit multos cadere, quemadmodum Paulus de
fractis sanctae radicis sanctis etiam proculdubio ramis docet (Rom. 11),
perspicuum est, electos etiam posse cadere et damnari, si electionem suam
irritam faciant per suam incredulitatem. De privata. illa cuiusque in Ec-
clesia electione, per quam Paulus reliquias Israelis servatas eodem capite
esse docet, id quidem verum esse, quod quicunque servantur, electione
serventur (solam enim nostri in Christo electionem et quidem ante tem-
pora aeterna destinatam, ut idem Paulus docet 2 ad Timoth. 1, salutis
nostrae eausam esse), sed hoc inde non effici interim, ut dum fatemur, om-
nes qui servantur electione servari, — simul necessario etiam fateri cogamur,
neminem eorum qui electus est damnari amplius posse. Quemadmodum
etsi favore principis fieri dicimus, ut in eius familiam recipiamur atque
hanc solam receptionis nostrae causam esse fatemur, non tamen inde effi—
cimus, ut recepti nunquam deinde ipsi familiam in quam recepti sumus
deserere ullo modo possimus. Et quanquam multae sint rationes, quae
Dei electionem immutabilem esse persuadeant, tamen quoniam nobis illius
ratio (quod ad singulos praesertim in Ecclesia pertinet) incognita prorsus
est, nobis sane de illa non secundum rationis nostrae iudiciuin eiusve
persuasiones iudicandum esse, sed iuxta verbum Dei. Iam ex verbo Dei
perspicuum esse, nos fide constitisse et stare (Rom. 11, 1 Cor. 16, 2 Cor. 1)
Quodsi fide stamus et stare non possumus nisi electi simus, equidem,
dum a fide excidimus quam habebamus, simul etiam nos ab ipsa electione
excidisse negari non potest. Porro a fide nos posse excidere multis locis

scriptura ipsa testatur, dum nos qui fide constitimus admonet ne per animi
ΙΙ. 40

