237

scripto petuntur, quibus demum legendis atque excutiendis, si sint
prolixiores, aliud tempus constituitur. Qui vero vocatus venit, actis
illi gratiis dimittitur, donec rursus, ut alias redeat, ei indicetur. Et,
si quid post dimissum e coetu eum, qui vocatus fuerat, de doctrina
illlus excuti potest, id fit rogatis ordine singulorum sententiis de
unoquoque fundamento doctrinae suspectae, ut vel adnotata sunt, vel
ab ipsomet autore tradita habentur, et, quae tunc absolvi non pos·
sunt, in alium diem coetus reficiuntur. Excussis vero. omnibus doc-
trinae illius (540) suspectae fontibus, testimoniis ac rationibus, in
scriptum rediguntur omnia, quae a singulis Ministris ad singula te-
stimonia ac rationes producta fuerunt, praeterquam si eadem a plu-
ribus sint repetita, ac demum responsio, reductis in ordinem omni·
bus quae sunt dicta, formatur quarn brevissima haberi potest, at-
que demum autor ille suspectae doctrinae ad coetum invitatur, re·
spondeturque illi ad traditos, vel per nos ipsos adnotatos, fontes
doctrinae ipsiuS. Et, si quid ille vel in responsione desideret vel
denuo forte ad doctrinae suae confirmationem adferat, id obiter aut
explicatur, si quid obscurius dictum videtur, aut etiam excutitur. si
quid praeter priora sit productum, ac demum autori illi suspectae
doctrinae in alium usque coetum tempus deliberandi permittitur, ut
ostendat, qua parte illi satisfactum non sit in tradita ei Ministrorum
ac Seniorum omnium responsione. Ad constitutum porro diem audi-
tur rursum ille, et, ubi finem dicendi fecit, quaeritur ab illo, num
alia ulla adhuc documenta doctrinae suae habeat, ut omnia producat,
ut illi simul etiam ad omnia respondeatur. Po-(541)stea vero, illo
rursum dimisso, excutitur, si quid denuo ab ipso est productum, et,
si quis priori adbuc responso aliquid praeterea addendum esse putat,
id in medium adfert, ut adnotetur et suo demum loco in responsione
addatur. Excussis porro omnibus doctrinae illius suspectae fontibus
ac testimoniis, ubi denuo autor ille suspectae doctrinae ad coetum
Ministrorum et Seniorum vocatur, repetitur illi rursum obiter data
illi antea responsio et supplentur, si quae antea forte praetermissa
erant. Reselluntur item ea, quae in ultimo colloquio prolata fuerunt,
neque quidquam praetermittitur intactum eorum, quae autor ille ad
suspectae doctrinae suae confirmationem adferebat. Ibi vero si autor
ille doctrinae suspectae neque responsiones coetus diluere ex verbo
Dei, neque interim a serenda suspecta doctrina sua cessare velit,
tum coetus universi nomine monetur, ne in fraudem ac perniciem
nostrae Ecclesiae doctrinam suam illam deinceps serat, quam verbi
Divini autoritate defendere non possit. Etenim, si ipse non cessaret
falsa sua doctrina perturbare nostras Ecclesias, fidem nostri (542)
ministerii id non permittere, ut nostram Ecclesiam per ipsum ita

