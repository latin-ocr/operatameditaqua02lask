266

morte sola et scortatione dirimatur. Cavete igitur vobis diligentis-
sime, non tantum ab adulterio seu scortatione, sed ab omni etiam
occasione petulantium verborum ac cogitationum. Horum enim indul-
gentia facile demum fit, ut parum casta etiam opera ipsaque adeo
adulteria sequantur. N e fraudetis vos invicem, nisi pusillum aliquid,
idque ex consensu mutuo, et quidem non (616) odio aut fastidio ullo
vestri invicem, sed duntaxat. ut tanto expeditiores esse possitis ad
unanimiter precandum ac ieiunandum ad tempus aliquod. Et memi-
neritis neutrum vestrum sui, sed alterum alterius corporis ius ac po-
testatem habere. Coadunet vos igitur Dominus in carnem unam per
ornnem vitam vestram, ad gloriam sui nominis et vestram salutem.
Amen.''

Postea invitat Minister totam Ecclesiam ad publicam precationem
pro recens coniunctis illis coniugibus, ipseque, procumbente in genua
atque auscultante Ecclesia, precatur clara voce ad hunc modum:

Precatio pro recens iunctis coniugibus.

n Omnipotens misericors Deus, Pater noster coelestis! qui nobis vin-
culum coniugii multis nominibus per luculentissima verbi tui testi-
monia insigniter commendas, et damnas stupra ac scortationes om-
nes, te supplices (617) precamur, ut coniuges istos novos, per no·
strum nunc ministerium, in tuo nomine copulatos, regere velis spiritu
sancto tuo, in coniugali hac societate ipsorum. Connecte corda ipso-
rum invicem amore inter sese mutuo et tua illos Divina benedictione
complectere, quam in patribus nostris, servis atque amicis tuis, Abra-
ha, Isaaco et Iacobo, opulentissime declarasti. Foecunda eos, Pater
indulgentissime! ut re ipsa comperiant, te vere esse et suum et se-
minis ipsorum Deum, fac pro bona voluntate tua, ut semen tibi
suum suscitent illudque educent ac instituant in timore tuo ad glo-
riam tui sancti nominis et ornamentum tuae Ecclesiae, quatenus id
illis ‘salutare esse nosti. Converte aquas omnes afflictionum omnium,
quibus illos quandoque exerceri voles, in plenum suavitatis vinum
illud tuarum promissionum, ut vim ac (618) consolationem illarum
in omni cruce sua spiritu sancto tuo autore sentiant, seque illis
sustentent. Largire illis gratiam tuam, ut in sancta hac a te insti-
tuta coniugali societate iuxta tuam voluntatem pie et unanimiter
invicem vivere una nobiscum, et ad coelestem demum gloriam per-
venire possint, merito et beneficio dilecti tui filii, Domini nostri Iesu
Christi, tecum in secula laudandi. Amen'.''

