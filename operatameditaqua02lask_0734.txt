[A. D. 1555] 712

responderet ct editionem interea differret. Placuit id reliquis collegis: re·
cognitor Catechismi defensionem in se recepit, suppresso Catechismo. Ego
defensionem refutavi, ut amplius respondere nollet, et conventum est, ut
se omnes intra voees vestrae consensionis deinceps cum iusta earum ex-
plicatione continerent.

Ita conquievit tragoedia. Ego vero postea confessiunculam meam edi-
di 5), ut sparsae de me suspicioni occurrerem, in qua mihi minime hae-
rendum, multo minus autem illam silentio meo approbandam esse putavi.
lbi rursum recognitor ille novas in me turbas movere protinus cepit. Con-
fessionem meam in ipsius contumeliam editam esse et nescio quae. Re-
spondi, me non ipsius caussa eam edidisse, sed ut sparsam falso de me
suspicionem apud pios omnes a me depellerem. Quodsi ipse eius suspi-
cionis autor non esset, confessionem meam ad ipsum nihil pertinere. Si
vero autor esset, tum sane adversum ipsum et omnes qui idem agnosce-
rent scriptam esse. Quodsi aut ipsum aut alium quempiam ulla in parte
offenderet, me illam approbaturum esse. Postulabat demum ille, utin coetu
publico Pastorum excuteretur: excussaque et approbata est. Interim ille
tamen articulos quosdam suos protulit volebatque ut ad illos responde-
rem. Respondi scripto, ut nihil demum contradiceret et plane etiam con·
quiesceret. Haec porro res aulicos illos vehementer offendebat. Mox editus
est Catechismus, consensu omnium, reiectis prioribus illis recognitionibus ⁶),
quo aulici multo adhuc magis sunt offensi. Et cum viderent, me illic
praesente, non posse sine magno totius patriae motu mutationem doctri-
nae ullam induci, consilium de me illinc propellendo inierunt. ,Me vide-
,licet ita invisum esse aulae Burgundiacae, ut sine patriae periculo ferri
nillic amplius non possem.'' Cessi itaque furiis illorum, hortatu totius
Ecclesiae, quae me interim tota unanimiter pro suo adhuc pastore agno·
scit neque alium quenquam vult petere aut agnoscere, et tantis me est
officiis prosecuta atque etiamnum prosequitur, ut illius erga me amorem
ac fidem satis praedicare non possim. volumen esse oporteret, si omnia
prosequi vellem, sed neque tempus id iam patitur, neque mea etiamnunc
valetudo permittit. Alias igitur plura. Tantum hoc addam, ita me illic et
ministros Ecclesiarum fere omnium et universam meam Ecclesiam, adhaec
et proceres Patriae omnes in doctrina nostra confirmatos planeque consen-
tientes reliquisse, ut nunquam antea tanta omniurn simul animorum con-
iunctio sit illic conspecta, sit gratia Domino Deo nostro! nisi quod aulicus “
Magistratus plane impius est. Et ipsa Princeps vidua in studio religionis
plane refrixisse videtur. Ad reliqua vestra nunc 1111111 respondeo, nam re-
vera non possum ⁷).

Salvere iubeo Patrem nostrum communem D. Pelicanum et Symmystas

omnes. Dominus adsit Vobis Spiritu suo, Amen. Raptim. Francoforti 8

Iunii 1555.
Vester quantus est

lOANNEs a lmsco m. pr.

⁵) Iacobus in Epp. nostri ad Hard. semper lac. Praep. indicat. Ast illum hoc

