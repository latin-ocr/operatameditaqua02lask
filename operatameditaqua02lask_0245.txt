227

nidem erupisse, et pugnat praeterea haec talis gubernandae Eccle-
siae inter Ministros ratio cum Christi ipsius eiusque Apostolorum
doctrina atque observatione.

Deinde Ministri, Seniores et Diaconi omnes, alii pro aliis sedulo
sunt solliciti aliique aliorum inter sese curam in eo peculiarem
habent, ut, si aliquem inter se videant in praestandis suis officiis ne-
gligentiorem — sive quod ad ministerii suscepti functionem, sive quod
ad vitae alioqui conversationem attinet -— gradibus admonitionum pro-
tinus apud illum utantur. Caveturque modis omnibus, ne quisquam
e Ministrorum omnium coetu a reliqua Ecclesia, aut quibusvis ad-
versariis omnino, ullius rei merito (514) notari accusarive possit, cui
non iam antea alioqui remedium inter Ministros ipsos adhibitum
fuisse constet, sive per privatas unius apud alterum, sive per publicas
in coetu ipsorum admonitiones.

Postremo iidem etiam Ministri et Seniores potissimum Ecclesiae
omnes in hoc toti assiduique sunt, ut 1111111 omnino praetermittatur
apud totam Ecclesiam, quod ad promovendum urgendumque modis
omnibus disciplinae usum pertinere quoquo inodo vident, dantque
omnem operam, ne quid in fratrum omnium in Ecclesia lapsibus,
aut odio cuiusquam exasperetur, aut rursum amore ullo dissimuletur,
in faciendis recipiendisve admonitionibus, sed ut omues omnium in
Ecclesia fratrum admonitiones instituantur in charitate et lenitate
Christiana sine ullis omnino privatis affectibus ullove etiam peculiari
respectu personarum, quemadmodum id iam antea quoque in quarta
adnotatione super disciplinae diffinitione explicatum habetur, pag.
272 (leuius ed. p. 171). Nempe ut, qui ullius lapsus nomine admo--
nentur, intelligant, nihil apud se (515) aliud quaeri omnibus admoni-
tionibus omniuo, quam suam resipiscentiam suique lucrifactionem ad
vitam aeternam, reque ipsa videant, illas non aliunde, quam ex
mero amore ae studio se lucrifaciendi et ex peccati condolescentia
ac commiseratione provenire. Denique ut in corde ipsi suo convin-
cantur, alio non spectare totum disciplinae usum, quam ut gloria Dei
in fratrum lapsibus per ipsorum resipiscentiam Ecclesiaeque totius
aedificatio promoveatur.

Ut vero Ministri ac Seniores pariter omnes suumin praestandis
hisce omnibus officium, quoad eius fieri potest, attestentur et decla-
rent, utque hic certo suo ordine ac decenter onmia fiant, primum
publice coram tota Ecclesia omnes pariter testantur, se non minus
velle subesse disciplinae Ecclesiasticae‚ quam minimus quisque in tota
Ecclesia, et petunt a tota Ecclesia, ut, si quisquam in illis aliquid
videat, in quo admonendos esse putet, eos in charitate et libertate
Christiana admoneat, neque id ullo modo praetermittat. Id faciunt.

15*

