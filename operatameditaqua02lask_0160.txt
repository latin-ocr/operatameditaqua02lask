142

pndefactione ad resipiscentiam revocentur, aut, nisi resipiscant, tan-
dem (200) cum publico Ecclesiae luctu excommunicentur.

Si vero nemo sit, qui a Coenae usu Seniorum iudicio arceri de-
beat, Ecclesiastes‚ priusquam Psalmus extremus decantetur, aget 1100
1101111110 gratias Deo et precabitur, ut id ita perpetuum in Ecclesia
0330 possit. Admonet tamen de hypocrisi totam Ecclesiam, ut sibi
quisque ab illa caveat. Nihil enim prodesse hypocritis, quod ad Coe-
nae nsum iudicio Ministromm Ecclesiae admittantur. Illi namque
non norunt, quid in homine lateat, sed iuxta id duntaxat, quod au-
diunt et vident, iudicant. At vero Deum non effugient hypocritae,
qui omnia, quae sunt in homine, penitus novit et hypocritas a regno
suo exclusurum se esse testatur. Oportere quidem tritico semper hic
in vita hac admixtas esse paleas, sed ad extremum paleas reiici om·
nes, solum autem triticum in horreum reponi.

Atque ita finitis istiusmodi admonitionibus canitur Psalmus aliquis
Ecclesiaque demum demittitur 111 pace cum benedictione et pauperum
commendatione, quemadmodum in superioribus est dictum. (201)

Quae ipso Coenae Dominicae die fiant.

Eo ipso die, quo Coena Domini administrari debet, priusquam con-
veniat Ecclesia, mensa, quae est 111 totius Ecclesiae prospectu, panno
lineo mundo insternitur tota, in cuius meditullio quatuor vitra circum
tres lances stanneas circumponuntur. In una vero trium illarum
lancium cibarius panis albus in usum Coenae reponitur ac mundo
linteo contegitur. Duae vero lances minores ab utroque maioris lan·
cis, in qua panis repositus est, latere ponuntur vacuae, ut in illas
postea in ipso Coenae usu panis fractus per Ministrum reponatur
et ad mensae demum finem utrinque in cibum 1113, qui accumbunt,
protrudatur. Mensa porro ad hunc modum instructa, convenit Ec·
clesia circa horam octavam matutinam, Ministrique ac Seniores et
Diaconi omnes iuxta suos ordines consident eo loco, ubi mensa in-
structa habetur, ut a tota Ecclesia conspici possint. Tum demum
vero suggestum conscendit unus ex Ministris et publicam orditur
concionem, in qua expo-(202)nit, quidnam potissimum nobis sit
considerandum in sacra Coenae Dominicae actione, posteaquam nos
iam, ut -antea dictum est, exploravimus, tam in Dei nostrique pari-
ter cognitione, quam etiam in fidei nostrae intra nos ipsos investiga-
tione, ad hunc modum. , ⁸

