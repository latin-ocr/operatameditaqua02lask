222

tuo et sancto Spiritu vivis et regnas trinus et unus Deus, laudandus
in saecula. Amen.''

Postea convertit Minister orationem suam ad receptum in gratiam
fratrem, illumque alloquitur ad hunc modum:

Admonitio ad receptum iam fratrem.

“Ecce iam denuo per nostrum in hac Ecclesia ministerium recipe-
ris rursum in coetus nostri societatem. qua quidem receptione nos
tibi in nomine et virtute Domini nostri Iesu Christi testificamur, te,
qui Satanae membrum esse coeperas, iam rursum esse membrum sa-
crosancti corporis Christi, denuo cooptatum in filium Dei vivi, qui
iam praeceps ad interitum tuum aeter-(501)namque condemnationem,
Satanae traditus, ferebaris, Denique te iam rursum esse fratrem Do-
mini nostri Iesu Christi et perinde nostrum quoque in illo omnium,
atque ita demum haeredem Dei et cohaeredem Christi, receptum una
nobiscum per gratiam illius in sortem sanctorum, ut opulentia gra-
tiae ac misericordiae illius, per tuam istam resipiscentiam et recon-
ciliationem in Ecclesia ipsius celebretur. Agnosce igitur Divini huius
in te beneficii magnitudinem, mi frater! hanc agnosce inquam et cave.
ne tanto beneficio, etc.'’. (Ultima haee verba requirantur paq. 327 [huius
ed. p. 192]‚ paulo ante finem ipsius, atque persequatur Minister liam·
deinceps admonitionem ad finem usque, quemadmodum illie habetur).

Finita vero hac admonitione ad receptum fratrem, adiungitur mox
admonitio ad Ecclesiam, quae etiam habetur pag. 323 [liuius ed. p.
192] et incipit: u Vos autem, fratres omnes! etc. Qua demum abso-
luta invitatur Ecclesia ad eam gratiarum actionem, quae habetur pag.
329 [liuius ed. p. 1934 et incipit: u Pater noster coelestis, inexhauste
fons etc. Finita vero gratiarum acti-(502)one admonet Ecclesiastes
reliquos Ministros ac Seniores omnes, ut receptum fratrem ordine
omnes dextris datis coram tota Ecclesia amplexentur, suamque et to-
tius Ecclesiae cum illo reconciliationem osculis suis attestentur. Quod
ubi factum est, canitur Psalmus gratulator-ius a tota Ecclesia: nBene-
dic anima mea Domino, — eoque decantato dimittitur Ecclesia more
solito cum benedictione et pauperum commendatione.

In pomeridiana autem concione denunciatur apud alias peregrino·
rum Ecclesias fratris recepti reconciliatio, ne amplius ab illis etiam
pro ethnico, sed iam rursus pro fratre communi omnium habeatur.

Atque hactenus de usu disciplinae ad totam in genere Ecclesiam
pertinente dictum est. Iam vero de peculiari illius usu inter Mini-
stros duntaxat Ecclesiae omnes dicendum erit.

