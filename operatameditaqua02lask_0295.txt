275

nostro pro nostra infirmitate assentiamur. Sic Christus Dominus
fidem in Petro vacillantem reprehendit, firmam vero in Ioanne Baptista
commendat, Matth. 14, 11; sic et alibi fidei firmitudinem commen-
dari, haesitationem vero traduci videmus, Matth. 21, Mar. ll, Rom.
4, Iacob. 3. Tertiam vero fidei notam esse, ut non e rationis no-
strae iudicio nostrisque affectibus nascatur, sed spiritum sanctum au-
torem suum in corde nostro habeat, qui divino affiatu suo corda
nostra excitet ad apprehendendas verbi divini promissiones, ut nobis
placeant, nosque pacificata nostra conscientia in illis fiducia Christi
Domini conquiescamus, etiamsi nondum ea, quaein promissionibus
divinis habentur, in nobis hic conspicere possimus. Ex fructibus vcro
istis facile apparere, num spiritum sanctum fidei nostrae autorem ha-
beamus. Neque enim est ociosus afflatus ipsius, sed profert semper

fructus suos, qui nobis in cor‹(640)de nostro testantur, nos habere
intra nos spiritum sanctum fidei nostrae autorem. Esse autem hoc

proprium spiritui sancto, ut carnis concupiscentiis, non equidem in-
dulgeat1 sed prorsus adversetur. Tum demum igitur spiritum sanctum
nostrae fidei autorem esse intelligemus, dum nostrae fidei repugnan-
tiam spiritus adversus carnem in corde nostro adiunctam esse senti-
mus, Et hanc si nullam omnino in corde nostro sentiamus, frustra
equidem nobis ullo prorsus fidei nomine, quam Deus alioqui in nobis
requirit, blandiamur. Nam eam ipsam, quam ipsemet largitur. ctnon
aliam ullam fidem requirit in nobis Deus, si a Christi Domini bene-
ficiis excludi nolimus. Cuius sensum si ullo modo in corde nostro
ipsius beneficio habeamus, atque adiunctam illi repugnantiam ad-
versus carnem nostram intra nos pro nostra infirmitate sentiamus,
atque haec talis fides, non sit dubia plane et certo praeterea verbi
divini testimonio, ut dictum est, nitatur, tum equidem tam nos ccr-
tos esse debere de sublata a nobis omni peccati nostri condemna-
tione dcque abolito plane (641) mortis regno in nobis per Christi
Domini propitiatoriam in morte eius oblationem, quam certum est,
Deum esse Deum, qui in verbi sui divini promissionibus verax sit ct
fidelis, neque mentiri ullo modo possit.

5. Docetur Ecclesia, quod, etsi peccatum nostrum sit iam expiatum
morte Christi Domini, regnumque mortis sit in nobis iam prorsus
abolitum (quatenus quidem in nostra cum Christo Domino commu·
nione fidei nostrae testimonio permanemus) sub peccato tamen adhuc,
et proinde sub morte etiam, quod in nobis est, dum hic vivimus,
haereamus. Nimirum Christus Dominus non equidem peccatum ipsum,
cuius alioqui prorsus expers erat, sed solam peccati poenam pariter
ac culpam sine peccato interim ullo in se transtulit. Et proinde,
dum sub peccato haeremus adhuc, quatenus equidem illi, (quod in

18*

